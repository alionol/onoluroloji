---
# Global vars
layout: posts
title: "Vajina Estetiği"
date: 2020-04-20 12:00:00 +0300
published: true
tags: ["vajina estetiği", "vajina nasıl olmalı", "vajinal estetik", "vajina estetiği ameliyatı", "vajinal estetik avantajı", "vajina estetiği gerektiren durumlar", "Vajina Estetiği Nedir", "vajina estetiği doktor", "Vajina Estetiği Amacı", "Vajina Şekil Bozukluğu", "Vajina Estetiği Lazer" ,"vajina anatomisi", "vajina ameliyatı" , "labioplasti" , "klitoris ameliyatı", "klitoris estetiği", "Labium estetiği", "iç dudak ameliyatı" , "dış dudak ameliyatı", "pubis estetiği", "himenoplasti ", "vajina daraltma" , "vajinoplasti", "vajina daraltma nedir", "vajina daraltma ameliyatı", "vajina sarkması", "vajina sarkması ameliyatı", "Turc tekniği", "Turc ameliyatı"]
category: "kadin-hastaliklari"
category_id: "female"
category_title:
    tr: "Kadın Hastalıkları"
i18n-link: "vajina-estetigi"
# Theme specific vars
last_modified_at: 2020-04-20 12:00:00 +0300
thumbnail:
    name: false
    webp: false
summary: "vajina estetiği, vajina nasıl olmalıdır, vajinal estetik, vajinal estetik ücreti, vajinal estetik ameliyatı, vajinal estetik avantajları, vajinal estetik gerektiren durumlar, Vajina Estetiği Nedir, Vajina estetiği için hangi doktor, Vajina Estetiği Amacı, Vajina Şekil Bozuklukları, Vajina Estetiğinde Lazer "
youtubeId: "S-lSp39mIlg"
---
{% include youtubePlayer.html id=page.youtubeId %}

## Vajina Anatomisi

![Vajina Anatomisi](/assets/img/vajinaanatomisi.jpeg){:.size1}
Vajina, pubis kemiği üstündeki kıllı bölge, mons tepesi, büyük dudaklar, küçük dudaklar, üstte klitoris denilen penisin minyatürü olan bir organ hemen altında idrar kanalının açıldığı idrar deliği (mea) onun altında da vajina girişi ve kızlık zarından oluşur. Dış dudaklar (labium majus) vajina girişini dıştan saran etli kısımdır. İç dudaklar (labium minus) dış dudakların içinde bulunan yapıdır. Klitoris erkekteki penisin karşıtlığı orgazmda önemli olan bir organdır. Klitorisin üstünde sünnet derisi gibi bir deri mevcuttur. İdrar çıkış deliğinin hemen altında vajina girişinde kızlık zarı vardır.

## Vajina Estetiği Nedir?

Kadın cinsel organında doğumsal ya da sonradan kazanılan bazı anomaliler olabilir. Bu anomaliler yalnız şekil olarak değil işlevsel olarak da hastaya yakınmalara sebep olur. Bu anomalilerin düzeltilmesi işlemine vajina estetiği denir.

### Vajina estetiği için hangi doktor?

Bu konuda uzmanlaşmış ürolog ve kadın doğum uzmanlarının çalışma alanına girer. Bu uzmanlaşma ürojinekoloji alt branşı olarak bilinir.

### Vajina Estetiği Amacı

Daha güzel bir görüntünün yanında daha fonksiyonel bir cinsel birliktelik amaçlanır. Bununla birlikte idrar kaçırma varsa aynı operasyonda idrar kaçırma sorunu da ameliyatla çözülür.

## Vajina Şekil Bozuklukları

* Klitoris üstündeki cildin uzun ve geniş olması,

* Büyük dudakların ince veya dolgun olması,

* Küçük dudakların asimetrik ve normalden uzun olması

En sık rastlanılan şekil bozukluklarıdır. Özellikle küçük dudakların uzun olması penisin vajinaya girerken sürtünmesini engellediği için önemli cinsel sorunlara yol açabilir. Klitorisin üstündeki cildin normalden fazla olması da kadının klitoral orgazmını kötü yönde etkiler. Büyük dudakların ve mons tepesinin normalden dolgun olması görünüş olarak estetik değildir. Vajina çıkışının çok doğum ve yaşlılık nedeniyle gevşemesi, genişlemesi; kadında vajina kanalından mesane, kalın bağırsak ve rahim gibi organların kısmen veya tamamen dışarı sarkmasına neden olur. Buda vajinal estetiğin en önemli konularından birisidir. Bu organların tekrar normal lokasyonuna koyulması işlemi olan TURC yöntemi ameliyatı bizim tarafımızdan dünya tıp literatürüne kazandırılmıştır.

## Vajina Estetiği Ameliyatları

* ### Labioplasti (Küçük Dudak Estetiği)

Vajina'nın küçük dudaklarının estetik ameliyatıdır. Küçük dudakların doğuştan asimetrik ve uzun olması kötü görümünün yanı sıra cinsel ilişki sırasında penisin vajinaya girişini güçleştirir. Ameliyatta asimetri giderilir. Uzun olan küçük dudaklardan bizim uyguladığımız teknikte kama şeklinde bir bölüm çıkartılarak her iki dudaklar eşitlenir. Fazla doku çıkarılır. Gizli ve özel dikişlerle iz bırakmaması sağlanır.

* ### Klitoris Ameliyatı

Klitoris ameliyatı klitorisin üstündeki iltihaba ve orgazm sorunlarına yol açabilecek fazla cilt dokusunun çıkarılmasından ibarettir. Bu doku bazen bütün klitorisi yanlardan ve üstten kapatarak ciddi cinsel işlev bozukluklarına yol açar. Ameliyatla bu fazlalık çıkartılır.

* ### Labium Majus (Büyük Dudak Estetiği)

Büyük dudakların ince ise kalın, kalın ise inceltilmesi ameliyatıdır. Kalın ve dolgun olan labium majusların içindeki fazla yağ dokusu alınır. Görünüş olarak estetik bir hale getirilir.

* ### Mons Tepesi Ameliyatı

Mons tepesindeki dolgunluk ise liposakşın veya küçük bir kesi ile fazla yağlardan temizlenir. Daha estetik bir görünüm elde edilir.

* ### Himenoplasti Ameliyatı

Himenoplasti ameliyatı denilen kızlık zarının yeniden oluşturulmasına yönelik çok çeşitli ameliyatlar vardır. Biz etik nedenlerle bu ameliyatı uygulamıyoruz.

* ### Vajina Daraltma Ameliyatı (Vajinoplasti)

Vajinal zor doğumlarda vajina genişleyebilir. Bu durum kadında ve erkekte cinsel fonksiyon bozukluğuna neden olur. Sebebi zor doğum esnasında arka duvarda yırtıkların oluşmasıdır. Vajina arka duvarından kesi yapılarak yırtılan doku birbirine yaklaştırılır.

* ### Vajina Sarkması Ameliyatı

Çok doğum ve yaşlanmaya bağlı olarak vajina genişler. Bununla birlikte karın içindeki tutucu bağların gevşemesi ve yırtılmasına bağlı olarak vajina içinden rahim, mesane ve bağırsak sarkması olabilir. Bunun için hem vajina kanalından hem de karından ameliyat teknikleri gelişmiştir. Kadın vajinası ve rahimi kutsal kase olarak kabul edilir. Özellikle cinsel aktif kadınlarda vajinaya çok gerekli olmadıkça kesi yapılmaması cinsellik için önemlidir. Karından yapılan vajina organ sarkmalarının ameliyatı uzun dönem başarısı fazladır. Bu operasyonlarda karın zarı içerisine girilerek sarkan organlar yukarıya tespit edilir. Fakat hasta için travmatik ve zahmetli bir operasyondur. Operasyon ve iyileşme süresi uzundur. Biz, 2011 yılında geliştirdiğimiz uluslararası prestijli urojinekoloji dergilerinde yayınlanan çalışmamızda, karın zarı içine girmeyip hastaya önemli bir travma yüklemeyen ve 3-4 saatlik ameliyatı 1 saatlik kısa bir süreye indiren ameliyat tekniğini uygulamaktayız. Bu ameliyat tekniğiyle (TURC Ameliyatı) hastalar 1 günde taburcu edilebilmektedir. Bu ameliyat yöntemi dünyaya TURC yöntemi olarak sunulmuştur. TURC ameliyatı uluslararası ve ulusal 20’den fazla kongrede sunulmuştur.

* ### TURC Ameliyatı;

TURC ameliyatında göbek altından 4-5 cm’lik enine bir kesi yapılarak adaleler kesilmeden sarkık organların bölgesine girilir. Mesane, rahim ve bağırsaklar eski orjinal yerine özel bir sentetik mesh ile yukarıdaki bir vücut bağına tespit edilir. Başarı oranı fazladır. Nüks etmez yani bir daha ameliyat gerektirmez. Hastalarda organ sarkmasıyla beraber aynı zamanda idrar kaçırma sorunları da olabilir. Vajina girişi de geniş olabilir. Aynı operasyonda hem idrar kaçırma ameliyatı yapılabilir hem de vajina girişi daraltılarak penis için daha iyi bir ortam hazırlanır.

## Vajina Estetiğinde Lazer

Yaşlandıkça ve çok doğumlar nedeniyle vajina dokusunun elastikiyeti kaybolmaktadır. Vajinayı sıkılaştırmak ve daraltmak için lazer uygulaması yapılmaktadır. Dokuların elastikiyetini tekrar kazanmak için lazer yöntemleriyle dokuyu sıkılaştıran aparatlar geliştirilmektedir. Bunun için 5-6 seans lazer uygulamasıyla dokuların güçlendirildiği söylenmektedir. Fakat kanıta dayalı tıp açısından bu tedavilerin henüz kesin faydalı olduğuna dair bilimsel kanıtlar yoktur.
