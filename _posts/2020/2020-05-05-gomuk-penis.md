---
# Global vars
layout: posts
title: "Gömük Penis"
date: 2020-05-05 12:00:00 +0300
published: true
tags: ["Gömük Penis Nedir", "Gömük Penis sünnet", "Gömük Penis", "şişman çocukta gömük penis", "gömük penis penis boyu", "Gömük Penis Nedeni", "Gömük Penis Teşhis", "Gömük Penis Ameliyatı Ne Zaman" , "Gömük Penis Ameliyatı", "Gömük Penis Tedavisi" , "gömük penis çözüm", "gömük penis sorunu", "gömük penis ameliyatı sonrası"]
category: "cocuk-hastaliklari"
category_id: "child"
category_title:
    tr: "Çocuk Hastalıkları"
i18n-link: "gomuk-penis"
# Theme specific vars
last_modified_at: 2020-05-05 12:00:00 +0300
thumbnail:
    name: false
    webp: false
summary: "Gömük Penis Nedir? , Gömük Penisli çocuklar sünnet edilmeli midir? , Gömük Penis, obez çocuklarda zayıflama halinde düzelir mi? , Penis  boyutları Gömük Peniste normal midir? , Gömük Penis Nedenleri , Gömük Penis Hangi Sorunlara Yol Açar? , Gömük Penis Teşhisi , Gömük Penis Ameliyatı Ne Zaman Yapılmalıdır? , Gömük Penis Ameliyatı , Gömük Penis Tedavisi"
youtubeId: "6qB2-WgtPhM"
---





## Gömük Penis Nedir?

Gömük Penis, doğumsal olarak veya sonradan, genital bölgenin üstünde oluşan fazla yağ dokusu veya cilt ve altındaki dokuların gelişememesi nedeniyle penisin gömük görünmesi durumudur. Normalde penisin 3’te 2’si dışardadır. Bu hastalarda ise 3’te 2’si veya daha fazlası gömüktür. Normalde penis, bir bağ ile arka tarafında bulunan kemiğe tutunmuştur. Doğuştan olan gömük penislerde bu bağ gelişmediğinden gömüklüğe sebep olur.

### Penis  boyutları Gömük Peniste normal midir?

Çoğunlukla normaldir. Penis, doku içerisinde gizlenmiştir. Doğumsal küçük penisi olan hastalar ile karıştırılmamalıdır.

### Gömük Penisli çocuklar sünnet edilmeli midir?

Gömük penisi olduğundan şüphelenilen yeni doğanlar sünnet edilmemelidir. 6-12 ay süresince beklenmelidir. Çünkü bu süre içerisinde gömük penisin kendi kendine düzelme olasılığı vardır. Eğer zaman içinde düzelmez ise operasyon gerekir.

### Gömük Penis, obez çocuklarda zayıflama halinde düzelir mi?

Kısmi bir iyileşme görülmekle birikte, vakaların çoğunda yine de ameliyat gereklidir.

## Gömük Penis Nedenleri

* Sünnet esnasında derinin çok veya az kesilmesi,

* Doğumsal olarak penisin asıcı bağının zayıf ya da hiç gelişmemiş olması,

* Obezite hastalarında genital bölgede fazla yağ birikmesi nedeniyle penisin yağ dokusu içerisinde kalması,

* Bazı kanser türlerinde lenf kanallarının tıkanması sonucu testis torbasında ve peniste ödem oluşması,

* Penisin iç tabakalarındaki eksiklik ve fazlalıklardır.

## Gömük Penis Hangi Sorunlara Yol Açar?

Gömük penis hastalarında idrar, testis torbasını ve bacakları ıslatır. İçeriğinde asit barındıran idrar, ciltte yara ve tahrişlere neden olur. Penis cildi ve başında kızarıklık ve iltihap olabilir. “Buldog” cinsi köpeklerin ciltlerindeki gibi, gömük penisli hastaların penislerindeki kırışıklıklar nedeniyle iltihaplanma ve yaralar oluşabilir. Bu hastalık tipi, ciddi hijyen sorunlarının yanı sıra, ergenlikte sertleşme güçlüğüne de yol açar. Cinsel birliktelik zorlaşır, hastanın kendine güveni zedelenir, depresyon ve anksiyete görülebilir.

## Gömük Penis Teşhisi

Küçük veya mikro penis denilen vaka ile karıştırılmaması gereken bu hastalığa, bir üroloji uzmanı ya da çocuk cerrahının basit bir muayenesi ile kolayca tanı konulabilir.

## Gömük Penis Ameliyatı Ne Zaman Yapılmalıdır?

Gömük penis ameliyatının erken yaşta yapılması idealdir. Çocuk hasta tam bilinçlenmeden penisinin düzeltilmesi, erişkinlikte döneminde yaşayabileceği psikolojik ve hijyenik sorunların önüne geçilmesini sağlayacaktır. Ayrıca uzman cerrahlar tarafından erken yaşlarda gerçekleştirilen ameliyatlar daha rahat geçmektedir ve başarı oranı yüksektir.

## Gömük Penis Ameliyatı

Penis başının altında bulunan bölgedeki cilde çepeçevre kesi yapılır. Önceden sünnet olmuş hastalarda eski sünnet izi kullanılır. Penis derisi “Bucks” ve “Dartos” fasyaları arasında aşağıya tamamen sıyrılır. Penisin damar ve sinirlerinin korunmasına özen gösterilmelidir. Hatalı oluşmuş olan kötü ve zayıf dokular kesilerek çıkarılır. Penisin tabakaları yeniden düzeltilerek şekillendirilir. 3-9-12 hizalarında, “Pubis Kemiği” üzerinde bulunan “Periost” (kemiğin üstündeki zar) özel dikişilerle tespit edilir. Ardından ise doğumsal olarak gelişmemiş olan penisin asıcı bağı yerine özel bir askı oluşturulur. Gerekirse pubis bölgesindeki fazla yağlar alınır.

​Sünnet derisinin fazla kesilmesine bağlı meydana gelen gömük penis vakalarında, penisin sarılması için gereken doku miktarında eksiklik bulunması sebebiyle ameliyat, deneyimli çocuk ürologları tarafından yapılmalıdır. Kılsız bölgelerden deri “Grafti” (yama) alınmasına gerek duyulabilir. Gömüklüğe neden olan yağ dokuları alınır. Penis asıcı bağının zayıf veya hiç gelişmediği doğumsal vakalarda, özel dikişlerle penis normal yerine sabitlenir.

### Gömük penis ameliyatı sonrası iz kalır mı?

Sünnet izinin dışında herhangi bir izin kesi izi kalmaz. Ayrıca bu operasyonla şekil bozukluğu düzelir, hijyen sorunu ortadan kalkar ve penis normal büyüklüğüne bulaşır.
