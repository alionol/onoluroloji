---
# Global vars
layout: posts
title: "Cinsel Hastalıklar"
date: 2020-27-03 12:00:00 +0300
published: true
tags: ["Cinsel hastalık", "cinsel hastalık teşhis" , "cinsel hastalık tedavi" , "cinsel hastalık belirti" , "cinsel hastalık kan tahlili" , "cinsel hastalık korunma yöntemleri" , "frengi", "genital herpes", "Klamidiya", "Şankı", "Genital bit", "Genital uçuk", "Hepatit B", "aids", "HPV", "hiv", "Trikomnas","Sifiliz", "Moluskum kantagiyozum", "Genital Uyuz", "Bel soğukluğu" , "gonore" , "cinsel hastalık çözüm" , "Moluskum kantagiyozum tedavi", "Bel soğukluğu tedavi" , "klamidya tedavi" , "frengi tedavi"  , " genital bit tedavi"  , " genital uçuk tedavi"  , "hepatit b tedavi"  , "hiv tedavi"  , "hpv tedavi" , "Trikomonas tedavi"]
category: "kadin-hastaliklari"
category_id: "female"
category_title:
    tr: "Kadın Hastalıkları"
i18n-link: "cinsel-hastaliklar"
# Theme specific vars
last_modified_at: 2020-27-03 12:00:00 +0300
thumbnail:
    name: false
    webp: false
summary: "Cinsel yolla bulaşan hastalıklar ve tedavileri...,  Klamidiya, Şankı, Genital bit, Genital uçuk, Hepatit B, AİDS, HPV, Trikomonas, Sifiliz, Uyuz, Moluskum kantagiyozum ve Bel soğukluğu hastalıklarının belirtileri, teşhisleri ve tedavileri hakkında detaylı bilgi. "
youtubeId: "VrbQemKs-io"
---
{% include youtubePlayer.html id=page.youtubeId %}

* TOC
{:toc}

Cinsel temasla geçen hastalıklar bir kişiden diğerine vajinal, oral ve anal seksle geçen bulaşıcı hastalıklardır. Ayrıca steril edilmemiş iğnelerle geçebilir. Doğum esnasında anneden bebeğe geçtiği gibi emzirmeyle de bulaşabilir. Ayrıca kan yoluyla da bulaşırlar. Bakteri, paraziti mantar ve virüsler vasıtasıyla bir kişiden diğerine bulaşırlar. Hem erkek hem de kadında hastalık yapar. Kadınlarda özellikle gebelerde tehlikelidir. Aşağıdaki hastalıkların çoğu prezervatifle korunmadan yapılan cinsel ilişki sonrası oluşur. (safe sex)

## Cinsel Hastalıkların Genel Belirtileri

Kadınlık organından akıntı, erkek idrar kanalından gelen az veya çok akıntı, dış genital organ etrafında ülserler ve idrarda yanma gibi belirtiler gösterebilir

## Cinsel Hastalıklarda Teşhis

Hekim basit bir muayene ile cinsel temasla geçen hastalıkların çoğuna tanı koyabilir ve tedavi edebilir. Sifilis gibi hastalıklarda kan testinin rolü büyüktür. Bazı cinsel hastalıklar hiç belirti vermeyebilir. Bu sebepten dolayı prezervatif kullanımı önemlidir.

## Koruyucu Yöntemler Nedir?

Prezervatif kullanımı, sünnet, hepatit A-B ve HPV için aşı uygulama önemlidir.

## Klamidya

Klamidya en sık rastlanılan cinsel yolla bulaşan hastalıklardandır. Kadınlarda genellikle belirti vermez. Belirti verdiğinde ise vajinal akıntıda değişiklik, sistit ve hafif alt karın ağrısıyla kendini gösterebilir. Tedavi edilmezse pelvis bölgesinde (karın alt bölgeleri) ve cinsel temas esnasında ağrı olabilir. Adet dönemi aralarında hafif kanama gözükebilir.

## Frengi

Frengi, bakteri ile geçen genital bölgede ağrıyla karakterize sadece cinsel temasla bulaşan bir hastalıktır. Sağlık sisteminin zayıf olduğu geri kalmış ülkelerde ve seks ticareti yapılan ülkelerde çok sık gözükür. Kadınlarda daha yaygındır. Antibiyotiklerle tedavisi kolaydır.

## Genital Bit

Pubis denilen kasık kemiği üstü cilt bölgesindeki kıllarda olur. Sıcakta kaşıntı yapar. Buradaki bitler insan kanıyla beslenir. Tedavisi basittir.

## Genital Herpes (Genital Uçuk)

Bu virüs erkek ve kadın genital cildinde ve rahim ağzında görülür. 2 tipi vardır. Kronik (devamlı) bir hastalıktır. Hastaların çoğu, hastalık belirti vermediği için hasta olduklarını bilmez. İlk tipi insandan insana direk temasla vajinal, oral ve anal seksle geçer. Diğer tipi ise ortak kullanılan mendil gibi malzemelerle geçen tiptir. Nadir belirtileri vajinal akıntı, rahim ağzında küçük yaralar, ağrılı işeme ve halsizliktir. Genital bölgede kırmızı ağrı yapan küçük kabartılar görülebilir.

## Hepatit B

Hepatit B virüsle enfekte olmuş kişinin menisi, kanı, tükürüğü ve diğer vücut sıvılarıyla geçer. Steril edilmemiş iğne ile de geçer. Ayrıca çocuğa anne sütüyle geçer. Hastalık karaciğeri etkiler ve ciddi karaciğer bozukluklarına hatta kanserine yol açabilir. Bu yüzden kan donörüne kan almadan evvel mutlaka Hepatit B testi yapılır.

## AIDS (HIV)

Kişinin bağışıklık sistemini bozan bir virüstür. İlerleyicidir. Meni, kan, anne sütü ve vajinal akıntılarla yayılır. Vajinal, oral, anal seksle, kan nakliyle, emzirmeyle veya doğumla beraber çocuğa geçer. AİDS’li hastaları tedavi eden sağlık personeli tedavi ederken dikkatli olmalıdır. Çünkü hastalık kan yoluyla kolayca bulaşır. Hastalığın kesin tedavisi yoktur, ilerleyişi yavaşlatılabilir.

## HPV (Human Papilomavirus)

HPV’ye vücutta nemli yüzeyleri tutan virüs neden olur. HPV virüsünün 100’den fazla tipi vardır. 40 kadarı sadece genital bölgeleri tutar. Bu tipler rahim ağzı kanserine neden olabilir. HPV’nin genital siğil formu genellikle gelişmiş ülkelerde yaygındır. Vajinal ve anal seksle yayılır.

Virüs taşıyan kişiler hastalık belirti vermediği için farkında olmadan karşı tarafa geçirebilir. Bu virüsten aşı ile korunmak mümkündür.

## Trikomonas

Trikomonas vajiniti denilen bir parazitle cinsel temas esnasında bulaşır. Kadınlarda daha çok belirti verir. Kötü kokulu vajinal akıntı, cinsel birleşme esnasında ağrı ve ağrılı işeme Trikomonas’ın belirtileridir. Erkekler hastalıklı kadınla cinsel temasında hastalığı alır. İlaç ile kolayca tedavi edilebilir.

## Molluskum Kontagiozum

4 tipinden biri cinsel temasla geçer. Sık gözükür. Cilt üzerinde küçük yuvarlak kabarcıklarla kendini gösterir. Tedavi edilmezse kendi kendine kaybolur. Fakat tekrar tekrar çıkması 2 yıl kadar sürebilir. Bu kabarcıklar kimyasallarla, elektrik akım ve donma uygulaması ile tedavi edilir. Bazı ilaçlar da faydalı olabilir.

## Genital Uyuz (Parazit)

Özel bir parazit yumurtalıklarını deri içerisine bırakır. Aşırı kaşınma ile karakterizedir. Vücutta hızlı yayılır. Vücut temasıyla veya cinsel temasla karşı tarafa geçer. Aşırı kaşınmaya bağlı iltihap da gözükebilir. Genital bölgede, koltuk altında, kasıklarda yani vücudun birçok yerinde gözükebilir. Tedavisi kolaydır.

## Sifilis

Sifilis cinsel temasla geçen bir hastalıktır. Hastalıklı anneden gebelik esnasında çocuğuna geçer. Çocukta erken doğuma ve doğumsal anomalilere yol açabilir. Mikrop alındıktan 21 gün içerisinde belirtiler ortaya çıkar. Erken dönemde tedavisi kolaydır. Antibiyotiklerle kolayca tedavi edilebilir.

## Bel Soğukluğu (Gonore)

Klamidya’dan sonra ikinci en çok cinsel temasla bulaşan hastalıktır. Hastalıklı kadınların çoğu belirti göstermez. Fakat tedavi edilmezlerse pelvis organlarında ciddi hastalık bulgusu verirler. Erkekte idrar kanalında, testiste ve prostatta hastalık yapabilir. Erkekte idrar kanalından koyu iltihabi akıntı gelir. Testiste ağrı yapar. Cinsel temastan 2 – 10 gün arasında belirti verir ancak bazı vakalarda 30 gün sonra belirti verebilir. Bakteri kaynaklı olduğu için tedavisi kolaydır.

## Cinsel Hastalıkların Tedavisi?

Klamidya, Sifilis, Gonore (Bel Soğukluğu), Trikomonas, Uyuz ve Bit tedavi edilebilir olanlardır. Mutlaka diğer partnerin de tedavi edilmesi gerektiği kesinlikle unutulmamalıdır. Antibiyotiklerle kolayca geçerler.

​Hepatit B, Herpes Simpleks (HSV), HIV (AIDS), Human Papilloma Virüs (HPV), virütik ve tehlikeli hastalıklardır. İlaçla tedavileri yoktur. Prezervatif ile korunmak bu hastalıklara yakalanmamak için önemlidir. Sünnetin pek çok cinsel temasla bulaşan hastalıklarda koruyucu olduğu gösterilmiştir.

## Cinsel Hastalıklar Tedavi Edilmezse Ne Olur?

Gebelikte düşük, erkek ve kadında kısırlık, mafsal iltihabı, kalp hastalığı, rahim ağzı kanseri (özellikle HPV virüs) gibi komplikasyonları vardır.
