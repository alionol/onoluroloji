---
# Global vars
layout: posts
title: "Çocuklarda İdrar Kaçırma"
date: 2020-05-07 12:00:00 +0300
published: true
tags: ["Çocuklarda idrar kaçırma", "Gece idrar kaçırma", "çocuklarda idrar kaçırma tipleri", "Gece idrar kaçırma tedavi", "Enüretik alarm", "çocuklarda idrar kaçırma ilaç", "Çocuklarda İdrar Kaçırma Teşhis", "Çocuklarda idrar kaçırma Tedavi", "Çocuklarda İdrar Kaçırma Nedir" ,  "çocuklarda idrar kaçırma çözüm", "çocuklarda idrar kaçırma ilaç tedavi"]
category: "cocuk-hastaliklari"
category_id: "child"
category_title:
    tr: "Çocuk Hastalıkları"
i18n-link: "cocuklarda-idrar-kacirma"
# Theme specific vars
last_modified_at: 2020-05-07 12:00:00 +0300
thumbnail:
    name: false
    webp: false
summary: "Çocuklarda idrar kaçırmalarıyla ilgili detaylı bilgiler... Gece idrar kaçırma nedir? kaç tipi vardır? Gece idrar kaçırmaları nasıl tedavi edilir? Enüretik alarm, ilaç tedavisi...  Tedaviye dirençli idrar kaçırmalarda ne yapılır?"
youtubeId: "Pc2qj6iHHNI"
---
{% include youtubePlayer.html id=page.youtubeId %}




## Çocuklarda İdrar Kaçırma Nedir?

Çocuğun gündüz idrar kontrolünü sağladığı yaştan sonra uyku esnasında istemsiz olarak idrarını kaçırmasıdır. İki türü vardır primer ve sekonder. Primerde, çocuk hiç idrar kontrolünü sağlamamıştır. Sekonderde ise çocuk en az 6 ay veya senelerce idrar kontrolünü sağlamıştır ancak daha sonradan idrar kontrolünü kaybetmiştir.

## Çocuklar Kaç Yaşına Kadar İdrar Kaçırır?

Enüresiz Noktürna denilen gece idrar kaçırma 5 yaşın üzerindeki çocuklarda geceleri istem dışı idrar kaçırma olarak tanımlanır. 5 yaşın altındaki idrar kaçırmaları normal kabul edilir. Çünkü mesane ve beyin koordinasyonu tam sağlanmamıştır. 5 yaşın üstünde gece idrar kaçırma oranı yüzde 15'tir. Bunların büyük çoğunluğu monoseptomatik idrar kaçırmalardır. Yani ilave bir hastalık olmaksızın tek sebepli gece idrar kaçırmadır. Yaş ilerledikçe kendi kendine kaybolur. 10 yaşında ancak yüzde 5 oranında çocuklarda idrar kaçırma söz konusudur. 15 yaşında bu oran yüzde 1-2'ye iner.

Diğer bir idrar kaçırma, çoklu sebebe bağlı Mono semptomatik olmayan (non-mono semptomatik) gece idrar kaçırmalarıdır. ilave başka hastalıklarda mevcuttur. Daha da önemlisi bu hastalar gündüz de idrar kaçırırlar. Bu çocuklarda sık sık ve ağrılı idrar yapma da mevcuttur. Mesanenin dolum ve boşaltımında koordinasyon bozukluğu vardır. Tedavileri daha kompleks ve araştırma gerektirir.

## Çocuklarda İdrar Kaçırma Teşhisi

Teşhisi basittir. Çocukların gece idrar kaçırması mevcutsa aile doktora başvurmalıdır. Çocuk şeker hastalığı ve kabızlık yönünden incelenmelidir. Kaç gecede bir idrar kaçırdığı ve her gece kaç kez idrar kaçırdığı sorgulanır. Gündüz idrar kaçırma sorgulanır. İç çamaşırından dışkı izleri araştırılır. Mesane ve kalın bağırsağın işlev bozuklukları araştırılır.

## Çocuklarda idrar kaçırma Tedavisi

### Çocuğun eğitimi, anne ve babanın yaklaşımı

Asla cezalandırılmaz. Çocuğun kendine güveni sağlanır. Tedavide gazlı içecekler yasaklanır. Kafeinli gıda ve içecekler alınmamalıdır. Sabah ve öğlen çok su alımı teşvik edilir. Akşam su içimi kısıtlanır. Kabızlık mutlaka tedavi edilmelidir. Amaç haftalık gece idrar kaçırmayı seyreltmektir. Motivasyon ve ödüllendirme tedavisi deneyimli terapistlerce yapıldığında yüksek başarı verir.

### Enüretik alarm

Çocuğun iç çamaşırına veya yatağının altına ıslanmaya duyarlı bir alıcı yerleştirerek ses ile çocuğun uyanmasını sağlamaktır. Ses veya titreşim ile çocuk uyanır ve idrarını tutar. Yedi yaşın altındaki çocuklarda daha etkilidir. Yüzde 70 başarı verir.

### İlaç tedavisi

Böbreklerin gece fazla idrar üretmesini engelleyen ilaçlar kullanılır. Mono septomatik (çoklu sebep olmayan idrar kaçırmalar) çocuklarda daha etkilidir. Böbreklerin mesanenin dolum kapasitesini aşacak kadar idrar üretmemesini sağlar. Bu ilaç çocukların gece idrar yapma miktarını azaltarak gece idrar kaçırmalarını önler. Hemen sonuç alınır. İlaç kullanıldığı sürece etkilidir. İlaç kullanımı kesilince idrar kaçırma devam eder.

​Trisklik antidepresan ilaçlar, aynı derecede etkilidir. Çoklu nedenli idrar kaçırmalarda da etkilidir. Hem mesane kapasitesini artırarak ve hem de gece idrar üretim miktarını azaltarak ve hem de idrar tutucu mekanizmaya kuvvetlendirerek etki eder. Çocuklar üzerinde kısmen yan etkileri nedeniyle ülkemizde az kullanılmaktadır. Pek çok ülkede pratisyenler tarafından ilk basamak tedavisi olarak kullanılmaktadır.

## Tedaviye Dirençli Çocuk İdrar Kaçırmalarında Ne Yapılmalı?

Bütün bu tedaviler uygulandıktan sonra gece idrar kaçırmalar devam ediyor ise aşırı aktif mesane, şeker hastalığı ve gece uyku apnesi hastalığı araştırılır. Çocuğun psikolojik davranış bozuklukları incelenir. Gizli kabızlık da idrar kaçırmaya neden olabilir bu yüzden düz karın grafisi çekilerek bütün kalın bağırsak içerisindeki dışkı gözlenir. Eğer gizli kabızlık teşhisi konulursa tedavisi uygulanır ve gece idrar kaçırma sonlanabilir. Ultrasonografi ile idrar sisteminde herhangi bir anomali olup olmadığı araştırılır. Mesanedeki işlev bozukluğu gözlenir. Tedavi buna göre yönlendirilir. Trisiklik antidepresanların dirençli vakalarda etkisi kanıtlanmıştır.
