---
# Global vars
layout: posts
title: "Prostatit (Prostat iltihabı)"
date: 2020-04-14 12:00:00 +0300
published: true
tags: ["prostatit" , "prostat iltihabı" , "prostatit nedir" , "prostat iltihabı nedir" , "prostatit nedeni" , "prostatit sebebi" , "prostatit tipi" , "prostatitle karışan hastalıklar" , "prostatit teşhisi" , "prostatit tedavisi" , "prostatit antibiyotik" , "ateşli bakteriyel prostatit" , "kronik bakteriyel prostatit" , "ateşsiz prostatit" , "prostat nezlesi" , "prostatit çözüm" , "kronik prostatit" , "tekrarlayan prostatit" , "geçmeyen prostatit" , "prostatit ilaç"]
category: "erkek-hastaliklari"
category_id: "male"
category_title:
    tr: "Erkek Hastalıkları"
i18n-link: "prostatit"
# Theme specific vars
last_modified_at: 2020-04-14 12:00:00 +0300
thumbnail:
    name: false
    webp: false
summary: "Prostatitin birçok farklı tipi vardır. Doğru tip belirlendiğinde tedavi daha kolaydır. Hastaların büyük çoğunluğunda yanlış antibiyotik tedavisi hastalığı kronikleştirmektedir. Hastalığın tedavisini güçleştirir. Doğru tedavi için tecrübeli bir hekimin tedavi planlamasını yapması gereklidir."
youtubeId: false
---

## Prostatit Nedir?

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Prostat mesanenin hemen altında içinden idrar kanalının geçtiği bir organdır. Prostatit ise prostatın iltihabıdır. Prostatit hastalığının bir çok farklı tipi vardır. Bütün tiplerinin tedavisi farklıdır. Bu yüzden öncelik prostatit tipinin tam olarak belirlenmesi olmalıdır. Yanlış belirlendiğinde yanlış tedavi uygulanır. Bu da hastalığın tedavisini zorlaştırır. Pek çok durumda ise prostatit belirtileri idrar yolu darlığı, prostat büyümesi, böbrek iltihabı, hassas mesane, edep sinir sıkışması gibi hastalıklarla karışmaktadır. Bu yüzden tecrübeli bir doktor tarafından yapılan muayene önemlidir. Erkeklerde işerken yanma, meni boşalırken yanma, sık işeme, erken boşalma, sertleşme sorunu gibi sorunlara yol açtığı için önemli bir hastalıktır.

### Prostatit tipleri

- Akut Bakteriyel Prostatit  (Ateşli Prostatit)
- Kronik Bakteriyel Prostatit (Ateşsiz Prostatit)
- Belirti Vermeyen Bakteriyel Prostatit
- Virüs Sebepli Prostatit (Prostat Nezlesi)

Prostatit tanısı konulan hastaların %90’ı boşuna ve gereksiz şekilde antibiyotikle tedavi edilmektedir. Hastalığın nedeni belirlenmeden antibiyotik tedavisi uygulamak, hastaya daha çok zarar vermektedir. Ve hastalık geçmemektedir.


### Prostatit ile Karışan Hastalıklar

-	İdrar yolu veya mesane çıkış darlığı
-	Prostat büyümesi
-	Hassas mesane
-	Pudental Sinir Sıkışması (apış arasında sinir sıkışması)
-	Kronik Pelvik Pain Syndrome (CPPS)

## Prostatit Teşhisi

+ Ateşli bakteriyel prostatit parmak muayene ile kolayca teşhis edilir. Ateşli Prostatit’te PSA değeri de yükselir. Bu sebeple prostat kanseri olarak yanlış teşhis koyulabilir. İyi sorgulamak gereklidir.

+ Kronik bakteriyel prostatitte, prostata yapılan masajla penis ucuna gelen prostat sıvısı alınır. Mikroskopla değerlendirilir. Veya sperm kültürüyle de teşhis koyulabilir.

+ Belirti vermeyen bakteriyel prostatit ise hastaya hiç bir şikayet vermez. Yapılan tahliller ile tesadüfen ortaya çıkar.

+ Virüse bağlı olan prostatit ise kan tahlilleriyle iyi bir şekilde sorgulanmalıdır. Özellikle cinsel temasla bulaşan hastalıkların tahlilleri yapılmalıdır. Bu prostatit tipinde fazla antibiyotik kullanımı özellikle hastalığı azdırır. Doğru teşhis önemlidir.

## Prostatit Tedavisi


### Prostatitte Antibiyotik
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Antibiyotikle tedavi edilmesi gereken Kronik ve Akut Prostatitler, sadece hastaların %5’ini oluştururken, prostatit nedeniyle tedavi edilen hastaların %90’ine gereksiz yere antibiyotik verilmektedir. Bu tip hastalarda antibiyotik hastayı tedavi etmezken faydalı mikropları da öldürerek hastalığın tedavisini çok güçleştirir.


### Ateşli Bakteriyel Prostatit
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ateşli bakteriyel prostatitte idrar kanalında oluşan iltihap, prostat bezinin içindeki kanallara girerek ortaya çıkar. Ateşli bakteriyel prostatitte, cinsel temasla bulaşan hastalıkların rolü büyüktür. İleri yaşlı erkeklerde devamlı sonda takılmasına bağlı olarak gelişir.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fazla miktarda antibiyotik kullanılması, şeker hastalığı, aşırı alkol ve sigara kullanılması gibi sebeplerle vücudun bağışıklık sisteminin bozulması sonucu oluşabilir.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ateş, titreme, eklem ve adale ağrıları, apış arasında ağrı, işeme bozuklukları, sık işeme, idrarda yanma, bel ağrısı ve idrar yolundan akıntı gelmesi şeklinde kendini gösterir.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tecrübeli bir hekim tarafından doğru dozda doğru zamanlamayla hazırlanan bir antibiyotik tedavi planlamasıyla hastalık tedavi edilir.


### Kronik Bakteriyel Prostatit (Ateşsiz)
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kronik Bakteriyel prostatit ateşsiz gözükür. Ateşli prostatite göre daha sık görülür. Bakteriler, prostat bezinin içindeki kanallara yerleşir.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gerekirse bir süre için antibiyotik tedavisi uygulanır. Ancak kronik bakteriyel prostatitte her antibiyotik prostat bezinin içine girip etki etmez. Bu yüzden doğru antibiyotiğin doğru dozda uygulanması gerekmektedir. Duruma göre sıcak uygulama, basit ağrı kesiciler, bazı mesane ve apış arası adalesi gevşetici ilaçlar da ilave edilir.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Alkol, gazlı içecekler, acılı- baharatlı yiyeceklerden uzak durulması hastalığın çabuk iyileşmesine yardımcı olur.Kronik prostatit, zamanla mesane çıkışında daralmaya da yol açarak işeme sorunlarına da neden olabilir.

### Virüs Sebepli Prostatit (Prostat Nezlesi)
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu prostatit virüs kaynaklı oluşur. Cinsel bulaşıcı hastalıklardan dolayı oluşmuş olabilir. İyi bir araşma ile doğru sebep saptanmalıdır. Antibiyotik kullanımına gerek yoktur. Aşırı kullanımıda hastalığı azdırır. Prostatitin sebebi saptandıktan sonra sebebe yönelik tedavi ile hastalık tedavi edilir.

### Prostatit ile Karışan Hastalıklar
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Prostatit; İdrar yolu veya mesane çıkış darlığı, Prostat büyümesi, Hassas mesane, Pudendal Sinir Sıkışması (apış arasında sinir sıkışması), Kronik Pelvik Pain Syndrome (CPPS) hastalıklarıyla aynı belirtileri taşıdığı için karışabilir. Bu noktada tecrübeli bir hekimin doğru teşhisi koyması önemlidir. Genelde bize gelen hastaların çoğu prostatitin yanlış teşhisidir. Amerika’da da bir yılda 2 milyondan fazla hasta prostatit nedenle müracaat etmekte ve bunların %90’ı gerçek iltihabi prostatit hastası değildir. Prostatitin gerçek sebebin araştırılması son derece önemlidir.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mesela idrar kanalı darlığı veya mesane boynu darlığı prostatit yapabilir. Bu noktada darlık giderilmeden zaten prostatit tedavi olmaz. Gereksiz antibiyotik kullanımı gibi önlemler sadece hastalığı azdırır.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pudendal Sinir Sıkışması apış arası bölgesinde gözükür. Sinir bir kanaldan geçerken sıkıştığı için ciddi ağrılara sebep olur. Özellikle devamlı ve uzun süre oturan kişilerde, bisiklet veya motosiklete binenlerde, daha önce perineden ameliyat geçirenlerde görülür. Bu hastalığın belirtileride aynı şekilde prostatitle karışabilir. Sinir sıkışmasının yeri görüntüleme yöntemleriyle saptanır ve ameliyatla tedavi edilir.
