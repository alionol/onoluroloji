---
# Global vars
layout: posts
title: "Çocuklarda İdrar Kaçırma Tedavisi"
date: 2020-05-07 12:03:00 +0300
published: true
tags: ["Çocuklarda idrar kaçırma", "Gece idrar kaçırma", "çocuklarda idrar kaçırma tipleri", "Gece idrar kaçırma tedavi", "Enüretik alarm", "çocuklarda idrar kaçırma ilaç", "Çocuklarda İdrar Kaçırma Teşhis", "Çocuklarda idrar kaçırma Tedavi", "Çocuklarda İdrar Kaçırma Nedir" ,  "çocuklarda idrar kaçırma çözüm", "çocuklarda idrar kaçırma ilaç tedavi"]
category: false
category_id: false
category_title:
    tr: false
i18n-link: "cocuklarda-idrar-kacirma-tedavisi"
# Theme specific vars
last_modified_at: 2020-05-07 12:03:00 +0300
thumbnail:
    name: false
    webp: false
summary: "Çocuklarda idrar kaçırmalarıyla ilgili detaylı bilgiler... Gece idrar kaçırma nedir? kaç tipi vardır? Gece idrar kaçırmaları nasıl tedavi edilir? Enüretik alarm, ilaç tedavisi...  Tedaviye dirençli idrar kaçırmalarda ne yapılır?"
youtubeId: "FkSSleV43NE"
---





##	Çocuğun eğitimi, anne ve babanın yaklaşımı

İdrar kaçıran çocuklar asla cezalandırılmamalıdır. Cezalandırma çocukların psikolojisi üzerinde olumsuz bir etki bırakabilir. Bilakis çocuğun özgüveni desteklenmelidir. İdrar kaçırma tedavisi süresince gazlı içecekler yasaklanır. Kafein içeren gıdalar ve içecekler tüketilmemelidir. Çocuğun sabah ve öğlen bol su tüketmesi sağlanır. Akşam saatlerinde ise su tüketimi azaltılmalıdır. Kabızlıkta idrar kaçırmayı etkilediği için, kabızlık sorunu olan çocuğun tedavi edilmesi önemlidir. Bu tedavinin amacı haftalık gece idrar kaçırma oranını mümkün olduğunca azaltmaktır. Alanında deneyimli terapistler tarafından yapılan motivasyon ve ödüllendirme teknikleri kullanılarak yapılan tedaviler yüksek başarı gösterir.

##	Enüretik alarm

Bu tedavi türünde; idrar kaçırma gösteren çocuğun iç çamaşırına veya yatağının altına ıslaklığa duyarlı bir alıcı yerleştirilir. Burada amaç, çocuğun alıcıdan çıkan ses veya titreşim ile uyanmasını sağlamaktır. Alıcı sayesinde çocuk uyanır ve idrarını tutar. Enüretik alarm tedavi yönteminin 7 yaş altındaki çocuklarda daha etkili olduğu izlenmiştir. Bu tedavi yöntemi yüzde 70 oranında başarı gösterir.

##	İlaç tedavisi

Çocuklarda gece idrar kaçırmalarının ilaç tedavisinde böbreklerin gece fazla idrar yaratmasını önleyen ilaçlar kullanılır. İlaç tedavisinin başarı oranının mono semptomatik (çoklu sebep olmayan idrar kaçırmalar) çocuklarda daha fazla olduğu tespit edilmiştir. Tedavi esnasında kullanılan ilaçlar; böbreklerin mesanenin dolum kapasitesini aşmamasını sağlar. Bu ilaçlar sayesinde çocukların gece oluşacak idrar miktarı azaltılarak gece idrar kaçırmalarının önüne geçilir. İdrar kaçırmalarda ilaç tedavisinden sonra direk sonuç alınır. İlaç, ancak kullanıldığı süre boyunca etkili olur. İlaç kullanımı bırakıldığında idrar kaçırma durumu devam eder.


**Trisklik antidepresan** ilaçlar, tedavide aynı derecede başarı gösterir. Bu ilaçlar çoklu nedenli idrar kaçırmalarda da tedaviye cevap verir. İlaçlar mesane kapasitesini artırırlar. Bu antidepresan ilaçlar; mesanenin idrar dolum kapasitesini artırır, bir yandan da çocuğun gece idrar üretim oranını azaltır. Aynı zamanda bu ilaçlar idrarı tutan mekanizmaları kuvvetlendirerek çocuğun idrar kontrolünü sağlamasına yardımcı olur.   İlaçların çocukların üzerinde kısmen yan etkisi olduğu görülmüştür. Bu nedenle ülkemizde bu ilaçların kullanımı azdır. Trisklik antidepresan ilaçların birçok ülkede idrar kaçırma tedavisinin ilk basamağında kullanılır.

## Tedaviye Dirençli Çocuk İdrar Kaçırmalarında Ne Yapılmalı?

Bütün tedavi türleri denenmiş fakat sonuç alınamamış ise aşırı aktif mesane, şeker hastalığı ve gece uyku apnesi hastalıkları üzerinde araştırma yapılmalıdır. Çocuğun psikolojisine bakılmalı, varsa davranış bozuklukları incelenmelidir. Çocuklarda idrar kaçırmanın nedenlerinden biride gizli kabızlıktır.  Çocuğa düz karın grafisi çekilir ve kalın bağırsağında bulunan dışkı gözlenir. Bu çekilen karın grafisi ile gizli kabızlık tanısı konulur ise, gizli kabızlık tedavisi yapılır ve bu sayede gece idrar kaçırma problemi ortadan kalkabilir. Ayrıca, ultrasonografi kullanılarak idrar sisteminde anomali olup olmadığına bakılır. Mesanede işlev bozukluğu araştırılır. Tedavi buralardan alınacak sonuçlar neticesinde planlanır. Tedaviye dirençli çocuk idrar kaçırmalarında Trisiklik antidepresan ilaçların etkisi ispat edilmiştir.


Çocuklarda idrar kaçırma hakkında detaylı bilgi için [Tıklayınız.](https://www.onoluroloji.com/cocuklarda-idrar-kacirma)
