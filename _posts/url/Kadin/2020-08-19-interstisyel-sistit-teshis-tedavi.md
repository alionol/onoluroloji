---
# Global vars
layout: posts
title: "Ağrılı Mesane Sendromu (İnterstisyel sistit) Teşhis ve Tedavisi"
date: 2020-04-24 12:04:00 +0300
published: true
tags: ["sistit nedir", "kadında ağrılı idrar", "kadında idrarda yanma", "sistit belirti", "sistit nedeni", "bakteriyel sistit", "bakteriye bağlı olmayan sistit", "sistit teşhis", "sistit tedavi", "sistit çözüm", "İnterstisyel Sistit Teşhis", "İnterstisyel Sistit Tedavi", "İnterstisyel Sistit" , "sistit", "sistit ilaç", "mesane iltihabı", "kronik sistit", "mesane iltihabı tedavi", "mesane iltihabı çözüm"]
category: false
category_id: false
category_title:
    tr: false
i18n-link: "interstisyel-sistit-teshis-tedavi"
# Theme specific vars
last_modified_at: 2020-04-24 12:04:00 +0300
thumbnail:
    name: false
    webp: false
summary: "Sistit nedir? Sistit belirtileri ve nedenleri, Bakteriye bağlı olan sistit, Bakteriye bağlı olmayan sistit, Sistit teşhisi ve tedavisi, İnterstisyel Sistitin Teşhis ve Tedavisi."
youtubeId: false
---
{% include youtubePlayer.html id=page.youtubeId %}




Ağrılı mesane sendromu da dediğimiz İnterstisyel sistit; mesane, rahim ve diğer pelvis içi organlarda şiddetli bir ağrı ile kendini gösterir. İnterstisyel sistit hastaya basınç hissi verir ve kronik bir hastalıktır. Sağlıklı bireylerin boşaltım sistemlerinde mesanenin dolması, beyne uyarı gitmesi ve mesanenin boşaltılması şeklinde işler. Fakat İnterstisyel sistit vakalarında hastalar, mesanelerine az miktarda idrar gitse bile şiddetli bir ağrı hissederler ve idrar yapma ihtiyacı duyarlar. İnterstisyel sistite genelde 30 yaş üstü rastlanır. Erkekler de görülme oranı nadirdir fakat İnterstisyel sistite benzer şikayetler varsa araştırılmalıdır. Çünkü bu sistitin erkeklerde nadir görülmesi, hastalığa teşhis konulamamasına sebebiyet verebilir. İnterstisyel Sistit, diğer adıyla ağrılı mesane sendromunun net bir tedavisi yoktur. Fakat hastaların, uygulanan diğer tedavi yöntemleri ile rahatlatılması denenir. Hastalık; yoğun stres, regl döneminde uzun süre oturulması, fazla fiziksel aktivite ve cinsel birleşme sonrasında şiddetlenir. Bu anlarda ağrı vajina, anüs ve mesane, rahim gibi diğer pelvis iç organlarda kendini gösterir. İnterstisyel sistit vakalarında hasta sürekli işeme ihtiyacı duyar. Bir günde 60-70 kez idrar yapma ihtiyacı hisseden vakalar görülmüştür. Cinsel birleşme İnterstisyel sistit ağrılarını harekete geçirir. Bu durum partnerler arasında oluşabilecek cinsel problemlere sebebiyet verebilir.

İnterstisyel sistit mesane kaslarının esnekliğini bozar ve küçültür. Bu durum idrar kapasitesinin düşmesine ve hastanın çok sık idrar yapma ihtiyacı duymasına sebep olarak sosyal hayatını zedelemesine sebep olur. Sistoskopi adlı görüntüleme yöntemiyle mesane kamera yardımıyla izlenerek veya diğer yöntemler kullanılarak tanı koyulabilir. Şüpheli durumlarda ise laparoskopi dediğimiz yöntemle teleskopik aletler kullanılır ve kamera yardımıyla karın içi organları izlenerek farklı bir neden olup olmadığına bakılır. Kadın rahim içini saran endometriyoz adlı dokunun, doğuştan bir şekilde farklı bölgelerde olup olmadığı araştırılır. Bu araştırmanın sebebi; endometriyoz dokusunun farklı bölgelerde olmasının benzer ağrılar göstermesidir. Özellikle regl dönemlerinde şikayetlerin artması durumunda bu ihtimal göz önünde bulundurulmalıdır. İnterstisyel sistitin tedavisinde ağız yollu kullanılan ilaçların iyileştirme etkisi geçicidir. Alerji tedavisinde kullanılan antihistaminikler ve antidepresanlar yararlı olabilir. Belirli aralıklarla mesane içine gönderilen ilaçlarla yapılan tedavi de fayda gösterebilir. Mesaneye giden sinir uçlarına bazı elektrotlar yerleştirilebilir ve sinirlere akım verilerek mesane rahatlatılabilir. Bu tedavilerin amacı ağrıları kontrol altına almaktır. Tedavi süresince hastalara asitli gıdalar, domates, patlıcan, çay, kahve, konserve gıdalara ek olarak tatlandırıcılar, alkol ve sigara tüketimi yapmamaları tavsiye edilir.

Tüm tedavi yöntemleri denenmiş fakat başarı sağlanamamış ise son çare olarak cerrahi müdahale gerekir. Mesane bütünüyle çıkarılır ve bağırsak kullanılarak yeni bir mesane yapılır. Böbrekten gelen üretralar bu yeni mesaneye birleştirilir. Bu ameliyat tekniği sonucunda hasta rahatlar. Bazı vakalarda, hastalara yeni mesane yapılmasına rağmen ağrılar azalmış bir şekilde devam edebilir. Bu fantom ağrı teorisiyle tanımlanır. Yapılan yeni mesane ile ağrıya sebep olan faktörler ortadan kaldırılmıştır fakat beyin hayali olarak ağrının hala var olduğunu düşünür.


Sistit hakkında detaylı bilgi için [Tıklayınız.] (https://www.onoluroloji.com/sistit)
