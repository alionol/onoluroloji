---
# Global vars
layout: posts
title: "Vajina Estetiği Ameliyatları"
date: 2020-04-20 12:03:00 +0300
published: true
tags: ["vajina estetiği", "vajina nasıl olmalı", "vajinal estetik", "vajina estetiği ameliyatı", "vajinal estetik avantajı", "vajina estetiği gerektiren durumlar", "Vajina Estetiği Nedir", "vajina estetiği doktor", "Vajina Estetiği Amacı", "Vajina Şekil Bozukluğu", "Vajina Estetiği Lazer", "vajina anatomisi", "vajina ameliyatı", "labioplasti", "klitoris ameliyatı", "klitoris estetiği", "Labium estetiği", "iç dudak ameliyatı" , "dış dudak ameliyatı", "pubis estetiği", "himenoplasti ", "vajina daraltma" , "vajinoplasti", "vajina daraltma nedir", "vajina daraltma ameliyatı", "vajina sarkması", "vajina sarkması ameliyatı", "Turc tekniği", "Turc ameliyatı"]
category: false
category_id: false
category_title:
    tr: false
i18n-link: "vajina-estetigi-ameliyatlari"
# Theme specific vars
last_modified_at: 2020-04-20 12:03:00 +0300
thumbnail:
    name: false
    webp: false
summary: "vajina estetiği, vajina nasıl olmalıdır, vajinal estetik, vajinal estetik ücreti, vajinal estetik ameliyatı, vajinal estetik avantajları, vajinal estetik gerektiren durumlar, Vajina Estetiği Nedir, Vajina estetiği için hangi doktor, Vajina Estetiği Amacı, Vajina Şekil Bozuklukları, Vajina Estetiğinde Lazer "
youtubeId: "iIEvyYvsXnU"
---

## Labioplasti (Küçük Dudak Estetiği)

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Labioplasti ameliyatı, vajinanın küçük dudaklarına uygulanan bir operasyondur. Küçük dudaklar doğumsal olarak asimetrik veya normalden uzun olabilir. Bu durum, kötü bir görünüme sebep olur ve penisin cinsel birleşme esnasında vajinaya girmesini zorlaştırır. Yapılan cerrahi müdahalede bu asimetri düzeltilir. Bizim uyguladığımız teknikte uzun olan küçük dudaklardan kama şeklinde bir kısım çıkartılır ve her iki dudakta simetrik hale getirilir. Küçük dudaktaki fazla doku çıkarılır. İz kalmaması amacıyla özel ve gizli dikişler kullanılır.

## Klitoris Ameliyatı

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Klitorisin üzerindeki fazla cilt dokusu iltihaba ve orgazm sorunlarına neden olur. Klitoris ameliyatında bu fazla cilt dokusu çıkarılır. Klitoris üzerindeki bu fazla cilt dokusu, bazen yanlardan ve üstten klitorisi tamamıyla kapatır. Bu durum büyük cinsel işlev bozukluklarına sebep olur. Cerrahi müdahale ile klitoristeki bu fazlalık çıkarılır.

## Labium Majus (Büyük Dudak Estetiği)

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Büyük dudak estetiği ameliyatında büyük dudaklar ince ise kalınlaştırılır. Kalın ise de inceltilir. Kalın ve dolgun olan büyük dudakların içinde fazla miktarda olan yağ dokusu alınarak, vajina güzel bir görünüme getirilir.

## Mons Tepesi Ameliyatı

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mons tepesinde görülen dolgunluk, halk arasında yağ aldırma olarak nitelenen liposakşın yöntemiyle ya da ufak bir kesi yardımıyla fazla yağlarından sıyrılır. Vajina da estetik bir görünüm sağlanır.

## Himenoplasti Ameliyatı

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Himenoplasti etik nedenlerle uygulamayı reddettiğimiz bir ameliyattır. Bu operasyonda bozulmuş olan kızlık zarı onarılır ve bu onarıma dair bir çok farklı teknik uygulanan ameliyat vardır.

## Vajina Daraltma Ameliyatı (Vajinoplasti)

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vajina; zor doğumlara bağlı olarak genişleyebilir. Vajinadaki genişleme kadın ve erkekte cinsel işlev sorunlarına sebebiyet verir. Zorlu doğumlarda, arka duvarda yırtıklık meydana gelebilir. Bu yırtıklık vajinanın genişlemesine neden olur. Vajina daraltma operasyonunda, vajina arka duvarına kesi yapılır ve doğum esnasında yırtılmış dokular birbirine yaklaştırılır.

## Vajinal Estetiğinde Lazer

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kadınlar yaş aldıkça veya yaptıkları doğumların sıklığı sebebiyle vajinadaki dokular zamanla esnekliğini kaybeder. Bu durumlarda lazer uygulaması kullanılarak vajinada daralma ve sıkılaşma sağlanması amaçlanır. Vajina dokularının kaybolan esnekliklerini geri kazandırmak için çeşitli doku sıkılaştırma aletleri geliştirilmektedir. Esnekliğini kaybetmiş dokular 5 veya 6 saatlik lazer seansında güçlenebilir. Fakat lazer ile doku güçlendirmenin net olarak faydalı olması hususunda henüz bilimsel bir kanıt bulunmamaktadır.

## Vajina Sarkması Ameliyatı

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vajina, hastanın çok doğum yapmasına veya yaşlanmasına bağlı olarak genişleyebilir. Aynı zamanda karın içindeki organları birbirine bağlayan tutucu bağlar gevşeyebilir veya yırtılabilir. Bu tutucu bağlarda ki gevşeme yada yırtılma; rahim, mesane veya bağırsağın genişlemiş vajinadan sarkmasına sebep olabilir. Bu bozukluğun onarılması için hem vajina kanalından hem de karın bölgesinden yapılacak bir çok ameliyat tekniği geliştirilmiştir. Karın bölgesinden yapılan vajina organ sarkması operasyonları uzun vadede daha yüksek başarı gösterirler. Bu ameliyat tekniğinde karın zarı içine girilir ve sarkan organlar yukarıya sabitlenir. Karından yapılan bu ameliyat hasta için travmatik ve yorucu olabilir çünkü hem operasyonun hem de iyileşmenin süreci uzundur. Biz karın zarı içine girmeden, 3-4 saatlik operasyonu 1 saat gibi kısa bir süreye indiren ve hastaya travma yaşatmayan kendi oluşturduğumuz bir teknik kullanmaktayız. 2011 yılında geliştirdiğimiz ve uluslararası prestij sahibi ürojinekoloji dergilerinde yayımlanan tekniğimiz ile hastalar 1 günde taburcu edilebilmektedir. Bu ameliyat yöntemi TURC yöntemi adıyla tarafımızdan dünya tıp literatürüne kazandırılmış olup, uluslararası ve ulusal 20’den fazla kongrede sunulmuştur.

## TURC Ameliyatı;

&nbsp;&nbsp;&nbsp;&nbsp;&nbsp;&nbsp;&nbsp;&nbsp;TURC adını verdiğimiz ameliyat tekniğinde, göbeğin alt kısmına 4-5 cm civarında bir kesi yapılır. Kaslar kesilmez ve sarkmış olan mesane, rahim, bağırsak organlarının bulunduğu bölgeye giriş yapılır. Organlar burada kendi özgün lokasyonlarına sentetik mesh dediğimiz özel bir cerrahi yama ile bağlanır. TURC tekniği ile yapılan operasyonların başarı oranı yüksektir. Bu teknik ile yapılan ameliyatlardan sonra hastalık nüks etmez ve bir daha cerrahi müdahaleye ihtiyaç kalmaz. Organ sarkması idrar kaçırmayla veya vajina girişi genişliği ile beraber görülebilir. Aynı ameliyatta iki soruna da müdahale edilebilir. Vajina girişine yapılan daraltma işlemiyle, cinsel temas esnasında penisin girmesi için daha ideal bir yapı oluşturulur.    

Vajina estetiği hakkında detaylı bilgi için [Tıklayınız.](https://www.onoluroloji.com/vajina-estetigi)
