---
# Global vars
layout: posts
title: "Cinsel Hastalıkların Tipleri"
date: 2020-04-09 12:02:00 +0300
published: true
tags: ["Cinsel hastalık", "cinsel hastalık teşhis" , "cinsel hastalık tedavi" , "cinsel hastalık belirti" , "cinsel hastalık kan tahlili" , "cinsel hastalık korunma yöntemleri" , "frengi", "genital herpes", "Klamidiya", "Genital bit", "Genital uçuk", "Hepatit B", "aids", "HPV", "hiv", "Trikomnas","Sifiliz", "Moluskum kantagiyozum", "Genital Uyuz", "Bel soğukluğu" , "gonore" , "cinsel hastalık çözüm" , "Moluskum kantagiyozum tedavi", "Bel soğukluğu tedavi" , "klamidya tedavi" , "frengi tedavi"  , " genital bit tedavi"  , " genital uçuk tedavi"  , "hepatit b tedavi"  , "hiv tedavi"  , "hpv tedavi" , "Trikomonas tedavi", "cinsel hastalık tahlil", "cinsel hastalık pcr testi" ]
category: false
category_id: false
category_title:
    tr: false
i18n-link: "cinsel-hastaliklarin-tipleri"
# Theme specific vars
last_modified_at: 2020-04-09 12:02:00 +0300
thumbnail:
    name: false
    webp: false
summary: "Cinsel yolla bulaşan hastalıklar ve tedavileri...,  Klamidiya, Şankı, Genital bit, Genital uçuk, Hepatit B, AIDS, HPV, Trikomonas, Sifiliz, Uyuz, Moluskum kantagiyozum ve Bel soğukluğu hastalıklarının belirtileri, teşhisleri ve tedavileri hakkında detaylı bilgi. "
youtubeId: false
---

## Klamidya

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Cinsel hastalıkların en çok görülen türlerinden biri Klamidyadır. Klamidya hastalığı bulaşan kadınlarda çoğunlukla belirti görülmez. Ancak seyrek olarak vajinal akıntının değişmesi, sistit ve alt karında hissedilen hafif bir ağrı gibi belirtiler verebilir. Klamidyanın erkek hastalarda ki belirtisi ise cinsel organdan akıntı gelmesidir. Çoğunlukla bel soğukluğuyla beraber görülen Klamidyanın tedavi edilmemesi durumunda pelvis dediğimiz karın alt bölgelerinde ve cinsel birleşme sırasında ağrı hissedilebilir. Kadınlar da regl dönemleri dışında hafif kanama yaşanabilir. Klamidyanın tedavisi basittir fakat tedavi geciktiği takdirde zorlaşabilir.

## Frengi

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bakteri vasıtasıyla bulaşan Frengi, hastaların cinsel organlarında ağrı hissine yol açar ve yalnızca cinsel birleşme ile bir kişiden diğerine bulaşabilmektedir. Seks ticareti yapılan ve sağlık sisteminin gelişmediği ülkelerde daha çok rastlanılan bir hastalıktır. Kadınlarda daha sık görülür. Antibiyotik kullanımıyla rahatlıkla tedavi edilebilmektedir. Genellikle, genital bölgede görülen ağrısız şişlik en belirgin belirtilerinden biridir. Bu şişlikler zaman içinde kaybolduğundan ihmal edilmektedir. Hastalığın ilerlemesi durumunda Frengi kan yoluyla vücuda yayılır ve lenf bezlerinde şişme gibi daha şiddetli belirtilerle kendini gösterir. Lenf bezlerine ulaşan Sifilizin tedavi edilmediği durumlarda hastalık daha fazla ilerleyerek 1-2 sene içinde tüm organlara yayılabilmektedir.

## Genital Bit

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pubis kemiği adı verilen kasık kemiği üzerinde bulunan cilt bölgesi kıllarında görülür. Genital bit sıcak ortamlarda kaşıntıya neden olur. Bitler vücutta; baş ve gövdeye ek olarak cinsel organların etrafında da yerleşim gösterirler. Bu bölgelere yerleşim yapan bitlerin besin kaynağı insan kanıdır. Sürekli olarak kaşıntı yaparlar. Hijyenin sağlanması ve gerekli ilaçların kullanılmasıyla rahatlıkla tedavi edilebilmektedir.

## Genital Herpes

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Genital herpes adı verilen virüs erkek bireylerin genital bölgesinde ve kadınların hem genital bölgesinde hem de rahim ağzında görülmektedir. Kronik hastalık olma özelliğini taşımaktadır. Çoğunlukla cinsel birleşmeden sonra 2 ile 6 hafta aralığında belirti vermektedir. Bazı hastalarda hiç belirti vermez ve bu nedenle anlaşılması güçtür. PCR testi uygulanarak teşhis konulabilir. Genital uçuk hastalığı 2 türde görülür. İlk türü bir partnerden diğerine; anal, oral ve vajinal seksle bulaşır. İkinci türü ise ortak kullanım yapılan mendil gibi kişisel malzemelerin kullanımıyla bulaşır. Genital herpes hastalığı; rahim ağzında meydana gelen küçük yaralar, işeme esnasında ağrı hissi, kadın cinsel organında akıntı ve halsizlik belirtileri verir. Genital bölgede kırmızı renkte ağrı hissi veren küçük kabarcıkların görülmesi de belirtilerden biridir.

## Hepatit B

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Hepatit B virüsü bulaşmış bireyin tükürüğü, kanı ve spermi gibi vücut sıvılarıyla virüs karşı tarafa bulaşabilir. Dezenfekte edilmemiş iğnenin kullanılması da Hepatit B’nin bulaşmasına sebep olabilir. Aynı zamanda Hepatit B taşıyan annenin sütü, emzirme aracılığıyla bebeğe de bulaşabilir. Hepatit B karaciğeri olumsuz etkiler ve karaciğerde ciddi hasarlara sebep olabilir. Karaciğerde kanser oluşumuna ve siroz hastalığına da neden olabilir. Bu nedenle kan donörüne kan alınmadan önce kesin olarak Hepatit B testi uygulanır. Çocuklarda; bebekler doğduğunda, 1 ay ve 6 aylıkken olmak üzere 3 kez Hepatit B aşısı uygulanır. Hepatit B için geliştirilen aşı hastalıktan korunma hususunda önlem niteliğindedir.

## AIDS

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aids olarak bilinen HIV virüsü yüzde 80 oranla cinsel birleşme yoluyla bulaşmaktadır. Bireyin bağışıklık sistemine ciddi hasarlar veren türde bir hastalıktır ve sürekli olarak vücutta ilerleme gösterir. Anne sütü, meni, kan ve vajinal akıntılar aracılığıyla yayılım gösterir. Doğumla beraber çocuğa da geçen virüs, bebekten anneye emzirme aracılığıyla da geçer. Bir partnerden diğerine ise anal, oral ve vajinal seks aracığıyla bulaşır. Kan yoluyla rahatlıkla bulaşabilen bir virüstür. Bu nedenle Aids taşıyan hastalara uygulanan tedaviler esnasında sağlık personellerinin dikkatlı davranması gerekmektedir. Aids hastalığı için geliştirilmiş kesin bir tedavi yöntemi bulunmamaktadır. Ancak modern tıpla beraber geliştirilen ilaçlar hastalığın kontrol altına alınmasını sağlamıştır. Bu sayede hastalığın ilerleyişi durdurulabilir seviyeye ulaşmıştır.

## HPV (Human Papillomavirus)

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vücudun nemli alanlarında bulunan virüs HPV’ye sebep olur. 100’den fazla farklı türde görülen HPV’nin 40 türü yalnızca genital bölgeler de bulunur. Genital bölgelerde görülen HPV’nin bu türleri kadınlarda rahim ağzı kanserine sebebiyet verebilir. HPV gelişmiş ülkelerde genital siğil şeklinde sıklıkla görülmektedir. HPV anal ve vajinal seks yoluyla bulaşmaktadır. HPV için geliştirilen aşı kadınları rahim ağzı kanserinden korur. Bazı durumlarda HPV hiç belirti vermez. Bu tip vakalarda virüs fark edilmeden diğer partnere bulaşmış olur.

## Trikomonas

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Trikomonas cinsel birleşme sırasında karşı tarafa geçer. Trikomonas hastalığı kadınlarda daha fazla semptom gösterir. Trikomonasın belirgin belirtileri; vajinadan gelen kötü kokulu akıntı, cinsel temas sırasında ağrı hissi ve işeme esnasında yanma hissidir. Trikomonas çoğu zaman semptom göstermez. Trikomonas hastalığı taşıyan kadınla cinsel birliktelik yaşayan erkekler hastalığı alırlar. İlaç kullanımı ile rahatlıkla tedavi edilebilen türde bir hastalıktır.

## Molluskum Kontagiozum

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Molluskum Kontagiozum’un 4 türünden 1’i cinsel birleşme sonucunda karşı tarafa bulaşır. Cinsel olmayan temaslar neticesinde de bulaşabilen ve sıklıkla görülen bir hastalıktır. En belirgin belirtisi hastanın cildinin üzerinde küçük, yuvarlak yapıda kabarcıkların görülmesidir. Tedavi edilmediği durumda bu kabarcıklar zaman içinde yok olur ancak 2 yıl süreyle tekrar ortaya çıkar. Cilt üzerinde çıkan bu kabarcıklara kimyasallar, elektrik akımı ve donma uygulaması ile tedavi uygulanır. Molluskum Kontagiozum’un tedavisinde birtakım ilaçların kullanılması da yararlı olur.

## Genital Uyuz (Parazit)

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Genital uyuzun oluşumunda hastaya bulaşan özel bir parazit, hastanın derisinin içine yumurtalarını bırakır. Aşırı kaşıntıya sebebiyet veren  bir hastalıktır. Bulaştığı anda vücuda hızlı bir şekilde yayılım yapar. Cinsel birleşme ya da vücut temasıyla karşı tarafa bulaşır. Genital Uyuzun neden olduğu kaşınma iltihap oluşumuna sebeb olabilir. Genital uyuz cinsel bölgede, kasık bölgesinde, koltuk altında ve bir çok farklı bölgede görülebilir. Genital uyuzun tedavisi basittir.

## Bel Soğukluğu (Gonore)

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bel soğukluğu hastalığı, Klamidyadan sonra en sık görülen ikinci cinsel hastalıktır. Bel soğukluğu yaşayan kadın hastalarda genellikle hiçbir semptoma rastlanılmaz. Tedavi edilmemesi durumunda ise pelvis organlarında ciddi hastalıklar oluşabilir. Erkeklerde yaşanan bel soğukluğu ise testislerde, prostatta ve idrar kanalında hastalık oluşmasına neden olabilir. Erkeklik organından koyu renkte iltihabi akıntı gelir. İşeme esnasında görülen yanma hissi bel soğukluğu hastalığının en belirgin semptomlarındandır. Bel soğukluğu testislerde ağrı oluşumuna neden olabilir. Çoğunlukla cinsel birleşmeden sonra 2 ile 14 gün aralığında belirti gösteren bel soğukluğu, bazı durumlarda cinsel birleşmeden 1 ay sonra da belirti verebilir. Bel soğukluğu hastalığı bakterilerden kaynaklanmaktadır bu nedenle tedavisi basittir. Hasta da tam iyileşme yaşanması için tedavi iyi bir şekilde planlanmalıdır.

## Hepatit C

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Prezervatif kullanımının olmadığı cinsel birleşmeler neticesinde bulaşan bir hastalıktır. Hepatit C çoğunlukla 6 ile 8 hafta aralığında semptom gösterir. Ancak 12 ile 24 hafta aralığında belirti verdiği vakalar da vardır. Hepatit C hastalığı için geliştirilmiş bir aşı bulunmamaktadır. Tanı konması için tahlil yapılması gereklidir. Hepatit C karaciğeri tutmakta ve sonrasında karaciğer yetmezliğine neden olabilmektedir. Kullanılan bir takım ilaçlar sayesinde Hepatit C hastalığı kontrol edilebilmektedir. Etkisi azaltılabilmektedir.

## Candida Mantarı

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Candida Mantarı; obez hastalarında, devamlı antibiyotik ve steroid kullanan kişiler de daha fazla görülür. Candida Mantarının semptomu cinsel organdan akıntı gelmesidir. Hastanın vücut direnci arttırılarak ve gereksiz antibiyotik kullanımının bırakılarak tedavi edilebilmektedir.

## Bakteriyel Vajinozis

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bakteriyel vajinozis kadın cinsel organında bulunan yararlı mikropların azalmasıyla ve cinsel birleşme neticesinde görülmektedir. Vajinal akıntı ve kaşıntı ile belirti gösterir. İşeme esnasında yanma ve cinsel birleşme esnasında ağrı hissine neden olabilir. Bakteriyel vajinozis hastalığına PCR testi ile rahatlıkla tanı konulabilir ve kolayca tedavi uygulanır.    

Cinsel Hastalıklar hakkında detaylı bilgi için [Tıklayınız.](https://www.onoluroloji.com/cinsel-hastaliklar)
