---
# Global vars
layout: posts
title: "Varikosel Ameliyatı"
date: 2020-04-12 12:05:00 +0300
published: true
tags: ["varikosel", "Varikosel nedir", "Varikosel nedeni", "Varikosel nasıl olur", "varikosel nasıl görünür", "varikosel oluşumu", "Varikosel teşhis", "varikosel belirti", "Varikosel ameliyatı ne zaman", "Varikosel ameliyatı nedir", "Varikosel ameliyatı nasıl yapılır", "Varikosel tedavi", "varikosel çözümü", "varikosel ameliyatı", "varikosel kısırlığı", "sperm sayısı tedavi", "sperm sayısı arttırma"]
category: false
category_id: false
category_title:
    tr: false
i18n-link: "varikosel-ameliyati"
# Theme specific vars
last_modified_at: 2020-04-12 12:05:00 +0300
thumbnail:
    name: false
    webp: false
summary: "Varikosel nedir?, Varikosel neden olur?, Varikosel nasıl anlaşılır?, Varikosel teşhisi? , Varikosel ne zaman ameliyat edilmeli? , Varikosel ameliyatı nedir?,  Varikosel ameliyatı nasıl yapılır?, Varikosel tedavisi?"
youtubeId: "7Dg18TUVITU"
lightBoxImages: ["/assets/img/varikoselameliyati1.jpeg", "/assets/img/varikoselameliyati2.jpeg"]
---

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Testislerde küçülmeye neden olan ve kısırlığa sebebiyet veren varikosellere cerrahi müdahale uygulanmalıdır. Hastanın kasık bölgesine 2 cm civarında bir cilt kesisi yapılır. Mikroskop veya lup dediğimiz büyüteç yardımıyla kasık kanalında bulunan genişlemiş damarlar saptanır. Damarlar bağlanır ve iptal edilir. Bu sayede kanın olağan yollarla drenajı sağlanır. Testiste bulunan diğer damarlar kanın drenaj yapması için yeterli seviyededir. Testisteki diğer damarların bu durumu sayesinde genişlemiş olan damarın iptal edilmesi testiste herhangi bir sorun teşkil etmez. Operasyondan sonra hasta aynı gün içinde taburcu edilebilmektedir. Operasyondan 1-2 gün sonra ise günlük yaşam rutinine geri dönebilir. Hastanın sperm kalitesinin iyileşmesi ve düzelmesi 4-6 ay süreyle gerçekleşir. Sperm kalitesinin iyileşmesi 2 yıl boyunca artış göstererek devam etmektedir. Varikosel için uygulanan açık yöntemli bu operasyona Micro Surgical Sup İnguinal yaklaşım adı verilir.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Varikoselin tedavisinde uygulanan diğer operasyon tekniklerinden biri ise hastanın karın içine girilerek daha üst konumdan uygulanan laparoskopik adını verdiğimiz kapalı yöntemdir. Varikosel için çok tercih edilen bir operasyon türü değildir. Yeterli popülariteye sahip olamamıştır. Aynı zamanda operasyon sonrasında hasta da daha fazla travmaya neden olmaktadır.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Varikosel operasyonlarında uygulanan farklı bir yöntem ise radyologlar tarafından uygulanan Peruktan Embolizasyon adlı yöntemdir. Genişleme göstermiş ven içine damarın tıkanmasını sağlayan özel bir solüsyon uygulanır. Ya da stend takılır. Daha uğraştırıcı bir yöntemdir.

Varikoselin tedavisinde en ideal yöntem mikroskop ve lup yardımıyla uygulanan açık cerrahi operasyonudur.

## Varikosel Ameliyatı Ne Zaman Yapılır?

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Varikosel genellikle belirti vermez. Kısırlık tedavisi için doktora başvuran çiftlerde, erkek hastanın muayene edilmesi esnasında teşhisi konmaktadır. Aynı zamanda erkek çocuklarının ergenlik döneminde, skrotum dediğimiz testis torbasında meydana gelen ağrı ve şişlik için hekime başvurulur. Ergenlik dönemindeki erkeklerin testislerinde de testis kanserine rastlanılabilir. Varikosel ile testis kanseri benzer semptomlar gösterirler. Bu nedenle detaylı bir fizik muayeneden sonra mutlaka ultrasonografi de yapılmalıdır. Böylece testis kanserinin ve varikoselin teşhisi doğru bir şekilde yapılır.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ergenlik çağındaki hastalarda şiddetli ağrı hissine ve testislerde küçülmeye sebebiyet vermeyen varikoseller için operasyon uygulanması gereksizdir. Böyle vakalarda hastalar belirli aralıklarla izlenmeli ve 17-18 yaşına geldiğinde sperm analizi yapılarak incelenmelidir.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;İleri derece görülen ve testislerde küçülmeye neden olan varikoseller için ise cerrahi müdahale uygulanmalıdır. Hastanın yalnızca ağrı şikayetinin olması operasyon için yeterli değildir. Ergen yaşta ki hastaların testislerinde dönemsel olarak yaşanan ciddi ağrılar, testis torsiyonu adı verilen testis dönmesi ile de karıştırılabilir. Bu yanlış anlaşılmanın önüne geçilmesi için hastanın muhakkak tecrübe sahibi bir üroloji uzmanı tarafından muayene edilmesi gerekmektedir. Testis torsiyonunda, hastanın testisi damarsal sapı etrafında döner. Bu vakalara acil operasyon uygulanmalıdır.    

Varikosel hakkında detaylı bilgi için [Tıklayınız.](https://www.onoluroloji.com/varikosel)

## Varikosel Ameliyatı Görselleri

{% include lightbox.html paths=page.lightBoxImages %}
