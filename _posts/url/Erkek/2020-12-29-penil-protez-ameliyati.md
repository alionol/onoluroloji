---
# Global vars
layout: posts
title: "Penil Protez (Mutluluk Çubuğu) Ameliyatı"
date: 2020-04-03 12:02:00 +0300
published: true
tags: ["Penil Protez Nedir?", "Mutluluk Çubuğu Nedir", "Penil Protez Ameliyatı ne zaman yapılır", "Penil Protez Ameliyatı Öncesi", "Penil Protez Ameliyatı","penil protez ameliyatı sonrası" , "mutluluk çubuğu ameliyatı" , "Sertleşme sorunu tedavi", "İktidarsızlık tedavi", " sertleşme sorunu çözüm" , "mutluluk çubuğu", "penil protez",  "penil protez" , "mutluluk çubuğu" , "mutluluk çubuğu ameliyat öncesi" , "penil protez nasıl takılır" , "penil protez ameliyatı nasıl yapılır" , "penil protez enfeksiyon" ]
category: false
category_id: false
category_title:
    tr: false
i18n-link: "penil-protez-ameliyati"
# Theme specific vars
last_modified_at: 2020-04-03 12:02:00 +0300
thumbnail:
    name: false
    webp: false
summary: "Penil Protez Nedir?, Mutluluk Çubuğu nedir?, Penil Protez Ameliyatı Hangi Durumlarda Yapılır?, Penil Protez Ameliyatı Öncesi, Penil Protez Ameliyatı, Sertleşme sorunu, Mutluluk çubuğu, Sertleşme sorunu tedavisi"
youtubeId: "jn5eR1gDEas"
---





## Penil Protez Ameliyatı Öncesi

Penil protez operasyonundan önce yapılan hazırlıklar, operasyondan alınan sonucun tatmin edici olması açısından büyük önem taşımaktadır. Penil protezin mekanizması teknoloji harikası denilebilecek bir yapıdadır. Ancak sentetik madde olduğundan iltihaplanmaya sebebiyet verebilir. Genital bölge insan vücudunun en fazla mikrop barındıran bölgesidir. İltihaplanmanın önüne geçilmesi amacıyla hastalara operasyon öncesinde üçlü antibiyotik kombinasyonu verilir. Yapılan araştırmalara göre; hastaların operasyon öncesinde genital bölge kıllarının kendileri tarafından temizlenmesi, daha çok mikrop ortaya çıkarmaktadır ve iltihaplanma riski de yükselir. Bu nedenle hastanın genital bölge kılları kesinlikle operasyon sırasında cerrah tarafından temizlenmelidir. Operasyondan önce hastanın genital bölgesi 15-20 dakika süreyle özel antiseptik solüsyonlarla yıkanarak temizlenir. Şeker hastalığı olan ve aşırı şişman hastaların vücut direnci normalden daha düşük olacağından bu hastalara daha fazla ihtimam gösterilmelidir. Operasyonun başarılı olmasında; cerrahın tecrübesi, teknik bilgisi, becerisi ve dokulara hakim olması kilit faktörlerdendir.

## Penil Protez Ameliyatı

![Penil Protez Ameliyatı](/assets/img/penilprotez.jpeg)
Penil protez dediğimiz mutluluk çubuğu operasyonu vücudun farklı bölgelerine kesi uygulanarak yapılabilir. Penil protez operasyonlarında en fazla; perineal adını verdiğimiz apış arası kesisi ve penoskrotal dediğimiz erkeklik organı ile testis torbasının buluştuğu noktaya yapılan kesiler kullanılmaktadır. Penoskrotal kesi daha estetik bir kullanıma sahiptir çünkü bu kesi sayesinde operasyon sonrasında oluşacak kesi izleri görünür olmaz. Bizim de penil protez operasyonlarında kullandığımız penoskrotal kesi sayesinde 3 parçalı penil protez daha rahat bir şekilde yerleştirilir. Penoskrotal kesi ile penil protezin 3 parçası da aynı kesi noktasından yerleştirilmektedir. Apış arasından uygulanan Perineal kesilerde ise penil protezin parçalarından biri olan rezervuarın yerleştirilmesi için ikinci bir kesinin yapılması gereklidir.

**Bizim uyguladığımız teknikte;** hastanın idrar yolu üzerinden mesaneye sonda takılır. Erkeklik organı ile testis torbasının birleştiği nokta olan Penoskrotal adlı bölgeye 3-4 cm civarında bir yatay kesi uygulanır. Üretra dediğimiz idrar kanalının iki yanında bulunan Korpus Kavernozum adlı penisin sertleşmesine yarayan çubukların olduğu alana ulaşılır. Penisin sertleşmesini sağlayan Korpus Kavernozum adlı bu çubuklara 1-2 cm boylarında dikey bir kesi uygulanır. Özel metal bujiler kullanılarak Korpus Kavernozumların iç kısmında bir yuva oluşturulur. Bu sayede; iki ucu kapalı, dış kabuğu kuvvetli ancak içi boş bir tüp elde edilir. Operasyon sırasında antibiyotikli solüsyonlar kullanılarak operasyon alanı sürekli temizlenir. Özel ölçme aleti kullanılarak penisin sertleşmesini sağlayan Korpus Kavernozum çubuklarının boyu kesin olarak belirlenir. 3 parçadan oluşan penil protez, bu çubuklara uygun olarak seçilir. Operasyonda, penil protezin tedarik edildiği firmanın görevlisi uygun penil protez paketini açar. Penis içinde şişebilen iki yapay çubuk, inik bir halde Korpus Kavernozumların içine tek tek yerleştirilir. Operasyonun ikinci kısmında; kesi uygulanan alandan sokulan işaret parmağı hastanın karnının alt kısmında, mesane yanında bulunan boşluğa ulaştırılır. Penil protez parçalarından biri olan rezervuar dediğimiz sıvı deposu, inik bir halde bu boşluğa eklenir. Rezervuarın kapasitesi penil protezin tipine göre değişiklik göstermektedir ancak ortalama 60 veya 100 cc civarlarındadır. Sertleşmenin sağlandığı iki çubukla rezervuar arasındaki bağlantı sağlanır. Operasyon esnasında penil protez şişirilir ve indirilir. Bu yöntemle sıvı kaçağı bulunup bulunmadığı test edilmiş olur. Operasyonun üçüncü kısmında ise; skrotum adı verilen testis torbasının içine minyatür yapıda bir düğme eklenir. Eklenen bu düğme ve pompa ile sistem arasındaki bağlantı sağlanır. Böylece; hastalar operasyon sonrasında testis torbalarının içinde bulunan minik düğmeye basarak penislerinin sertleşmesini ve inmesini kontrol ederler.


Penil Protez hakkında detaylı bilgi için [Tıklayınız.] (https://www.onoluroloji.com/penil-protez-mutluluk-cubugu)
