---
# Global vars
layout: posts
title: "Erkekte Kısırlık Tedavisi"
date: 2020-04-13 12:02:00 +0300
published: true
tags: ["Erkek kısırlığı nedir", "kısırlık" , "Erkek kısırlığı nedeni", "kısırlık çözümü" , "kısırlık ameliyatı", "Sperm kaynaklı kısırlık", "Testis kaynaklı kısırlık", "Ejakülasyon kaynaklı kısırlık", "Kısırlık teşhisi", "Kısırlık Tedavisi", "tüp bebek" , "Sperm Bankası", "Tese Yöntemi", "Donör spermi", "erkekte kısırlık teşhisi" , "erkekte kısırlık tedavisi" , "kısırlık nedeni"]
category: false
category_id: false
category_title:
    tr: false
i18n-link: "erkekte-kisirlik-tedavisi"
# Theme specific vars
last_modified_at: 2020-04-13 12:02:00 +0300
thumbnail:
    name: false
    webp: false
summary: "Erkek kısırlığı nedir? , Erkek kısırlığının nedenleri? , Sperm kaynaklı kısırlık? , Testis kaynaklı kısırlık? ,  Ejakülasyon kaynaklı kısırlık? , Kısırlık teşhisi? , Kısırlık Tedavisi?, Klasik yöntemler , Döllemeyi kolaylaştırıcı yöntemler , tüp bebek , Sperm Bankası , Tese Yöntemi , Donör spermi"
youtubeId: "urLOOoIVezg"
---
{% include youtubePlayer.html id=page.youtubeId %}

* TOC
{:toc}

## Kısırlıkta Klasik yöntemler;

Hastaya sperm oluşumun artmasını destekleyen ilaçlar verilir. İdrar yolunda ve genital bölge organlarında meydana gelen iltihaplanmaların iyileştirilmesi gereklidir. Hastanın hormonlarında bozukluk görülmüş ise tedavi edilmelidir.

Hastanın sıcak ortamlarda uzun süreli bulunmaması tavsiye edilir. Skrotum adı verilen testis torbasının içindeki ısı, normal vücut ısısından 3-4 derece daha azdır. Testisler yalnızca bu ısı ortamında sperm oluşumunu sağlayabilir. Vücudu saran sıkı iç çamaşırlarının giyilmesi, sauna ya da kaplıcaya gidilmesi ve fırın benzeri yüksek ısılı ortamlarda çalışılması testis içindeki sıcaklığı kötü anlamda etkileyerek kısırlık oluşumuna neden olabilir.

Varikosel adı verilen hastalıkta testiste kirli kanın taşınmasını sağlayan damarlarda kan akışı engellenir. Bu durum testis içindeki ısının artmasına sebebiyet vererek sperm üretimine zarar verebilir. Varikosele gerekli durumlarda cerrahi müdahale ile tedavi uygulanmalıdır. Ne yazık ki varikosele birçok nedenden kaynaklanarak gerek duyulmadığı halde operasyon uygulanmaktadır. Erkek bireylerde yüzde 20 oranında varikosel görülmektedir. Bu erkeklerin de yüzde 20’sinde varikosel kısırlığa neden olur. Buradan çoğu varikoselin kısırlığa sebebiyet vermediği çıkarımı yapılabilir. Bu yüzden varikosel operasyonuna tecrübeli cerrahlar tarafından karar verilmelidir. Varikosel hakkında detaylı bilgiye internet sitemizin menüsünden ulaşabilirsiniz.

Kısırlıkta uygulanan klasik tedavi yöntemlerinin ve bilhassa hormon tedavisinin uygulanmasının, konuyla alakalı çok fazla tecrübe sahibi hekimler tarafından planlaması büyük önem taşımaktadır. İhtiyaç olmadığı durumlarda uygulanan hormon tedavisi, iyileştirmeden ziyade kısırlık sorununu daha üst seviyelere taşıyabilir.


## Döllemeyi Kolaylaştırıcı Yöntemler (Artifisiyel İnseminasyon);

Hastanın meni sıvısında bulunan sperm miktarının düşük olduğu durumlarda uygulanan bir tedavi yöntemidir. Hastadan birkaç kez mastürbasyon yapması sonucunda elde edilen spermler alınır. Alınan bu spermler özel bir sıvıyla beraber enjektör yardımıyla kadının rahminin içerisine gönderilir. Erkek hastanın sperm sayısı çok az miktarda ise bu yöntem başarılı sonuç vermez. Artifisiyel İnseminasyon 2 veya 3 seferde denenmiş ancak başarılı sonuç alınamamışsa tekrar edilmesi doğru değildir. Hastalar bu tedavi yönteminden elde edilecek başarının düşük oranda olduğu hususunda bilgilendirilmelidir.

## Tüp bebek (İVF);

Halk tarafından ‘tüp bebek’ olarak bilinen invitro Fertilizasyon (İVF) adlı yöntemle erkekten sperm ve kadından ovun dediğimiz yumurta alınır. Alınan bu sperm ve yumurtalar laboratuvar ortamında döllenir. Erkek hastanın en kaliteli spermlerinin kullanıldığı bu yöntemde; kadından alınan yumurta mikro enjeksiyon yardımıyla delinir ve sperm yumurtanın içine eklenir. Bu işleme yapay döllenme adı verilmektedir. Spermin yumurtalara ulaşması ve döllenmenin sağlanması tamamıyla dışarıda, laboratuvar ortamında gerçekleştirilir. Erkekten alınan spermlerle döllenme gerçekleştiren yumurta, hücre bölünmelerinde belli bir miktara geldiğinde laboratuvardan alınarak kadın rahminin içine yerleştirilir.

## Sperm Bankası – Sperm Donörü;

Erkek hastaların spermi alınarak sperm bankasında belli bir ısıda dondurulur. Bu sayede donan spermler yıllarca bekleyebilir. Bilhassa testis kanseri sebebiyle tedavi gören hastaların, operasyondan önce spermleri alınarak sperm bankasına gönderilir. Eğer ileride çocuk sahibi olma isteği doğarsa, sperm bankasından alınan spermler kullanılır.

Donör spermi işlemi ise erkeğin sperminin hiç olmadığı ya da testislerin sperm üretemediği durumlarda kullanılmaktadır. Farklı bir erkekten elde edilen veya sperm bankasından temin edilen spermler kadının gebe kalması için kullanılır. Bu işlem dünyanın birçok ülkesinde olduğu gibi bizim ülkemizde de legal değildir. Bazı ülkelerde ise legal olarak yapılabilen bir işlemdir.

## TESE ve Benzeri Yöntemler;

Hastanın testislerinde az miktarda sperm üretildiği ya da normal spermin üretilmesine rağmen erkeklik organı aracılığıyla dışarıya atılamadığı durumlarda; testisler, skrotum dediğimiz testis torbasından dışarı çıkartılır. Testislerin torbasından çıkarılmasından sonra testis kesilerek içinde bulunan mikro kanallardan örnekler alınır. Bu mikro kanallar laboratuvar ortamında incelenir ve mikroskop yardımıyla kanalların içinden sperm bulunur. Spermler mikro enjeksiyon yöntemi kullanılarak kadından alınan yumurtalığın için enjekte edilir. Son 10-15 sene içinde tüp bebek yöntemindeki büyük çalışmalar sonucunda elde edilen gelişmeler, en umutsuz durumlarda dahil hamile kalma ve çocuk sahibi olma ihtimalinde artış sağlamıştır.


Erkekte kısırlık hakkında detaylı bilgi için [Tıklayınız.] (https://www.onoluroloji.com/erkek-kisirligi)
