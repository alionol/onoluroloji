---
# Global vars
layout: posts
title: "Sertleşme Sorunu Tedavisi"
date: 2020-04-02 12:02:00 +0300
published: true
tags: ["iktidarsızlık" , "İktidarsızlık tedavi", "Cinsel arzu", "Penis nasıl sertleşir", "Penisin sertleşme sorunları", "Sertleşme sorunu tedavisi", "iktidarsızlık çözümü" , "sertleşme sorunu çözüm" , "sertleşme problemi çözüm" , "sertleşme sorunu ameliyat" , "sertleşme sorunu iğne" , "sertleşme sorunu ilaç", "iktidarsızlık ilaç" , "iktidarsızlık iğne" , "sertleşme sorunu ESWT" , "mutluluk çubuğu", "Penil protez" , "sertleşme sorunu neden olur" , "ereksiyon sorunu" , "penis sertleşmesi" , "sertleşme problemi" , "sertleşme sorunu" , "sertleşmeme" , "penis neden sertleşmez" , "sertleşme sorunu ameliyatı" , "ereksiyon tedavi" ]
category: false
category_id: false
category_title:
    tr: false
i18n-link: "sertlesme-sorunu-tedavisi"
# Theme specific vars
last_modified_at: 2020-04-02 12:02:00 +0300
thumbnail:
    name: false
    webp: false
summary: "Cinsellik nedir? İktidarsızlığın tedavi yöntemleri nelerdir? Cinsel arzu nedir? Penis nasıl sertleşir? Penisin sertleşme sorunları, Sertleşme sorunlarının tedavileri, İktidarsızlık tedavileri; ilaçla tedavi, mutluluk çubuğu, penil protez Erken boşalma ve Erken boşalma tedavisi..."
youtubeId: "r5np7vHczPQ"
---
{% include youtubePlayer.html id=page.youtubeId %}




Sertleşme sorunu 3 farklı yöntemle tedavi edilebilir. Hangi yöntemin uygulanacağını sertleşme sorunun derecesi belirler. Uygulanan bu tedavilerden alınan sonuçlar çok yüksek oranda başarı göstermektedir. Bilinen bu 3 tedavi yöntemi dışında penise vakum aleti uygulanması ve dışarıdan düşük dozda ultrason dalgaları gönderilmesi gibi işlemler vardır ancak bunların kullanım alanı kısıtlıdır. Amerika’da bulunan FDA sağlık kurumu; sertleşme sorununda PRP adı verilen kök hücre tedavisini ve ESWT adlı mikro şok dalgası tedavisini kabul etmemektedir. İspat edilmiş tıpta uygulanan esas tedavi 3 basamak tedavisidir. Geri kalan tedaviler alternatif tedavi olup kesinliği kanıtlanmış değildir.


## Penis Serleşmesinde İlaç Tedavisi

İlaç tedavisinde PDE5 enzimini baskılayan ilaçlar kullanılmaktadır. Bu ilaçlar iki gruba ayrılmaktadır. Kısa etkili olan gruptaki ilaçların etki süresi 3-5 saat arasındadır. Cinsel temastan önce kullanılır. Uzun etkili gruptaki ilaçların etki süresi ise 24-36 saat arasındadır. Bu ilaçların kullanılması durumunda hastaların penisleri 24-36 saat boyunca cinsel uyarım olması şartıyla birçok kez sertleşebilmektedir. Bu ilaçlar; halk arasında kullanılan söylemlerin aksine çok büyük yan etkilere neden olmazlar. Ancak kesinlikle doktor kontrolünde kullanılması gerekmektedir. Güvenle kullanılabilen ilaçlardır. Hastalar yanlış doz ve zaman ayarlaması neticesinde; uygulanan bu ilaç tedavisinin etkili olmadığını düşünmektedirler. Fakat hekimler tarafından ilaçların dozlarının ve zamanlarının kontrol edilmesi sonucunda oldukça başarılı olabilen bir tedavi şeklidir.

Bu olağanüstü ilaçlar sayesinde penise ulaşan kan akımı artış göstererek penisteki sertleşmeyi sağlar. Ancak penisteki sertleşmenin daha rahat yaşanabilmesi için muhakkak dokunma, görme, hayal kurma gibi cinsel uyarıların olması gereklidir. Sertleşme sorunlarında uygulanan ilaç tedavisi başarılı sonuçlar alınmasını sağlamaktadır. Aynı zamanda uygulanan ilaç tedavisi; etkisinin artırılması amacıyla farklı tedavilerle birlikte uygulanabilir.

## Penis Sertleşmesinde İğne Tedavisi

![Penis Sertleşmesi İğne Tedavisi](/assets/img/sertlesmesorunuigne.jpeg)

Erkeklik organının içinde; 2 adet Korpus Kavernozum adlı süngersi dokuya sahip cisimler bulunmaktadır. Doktorlar bu cisimlerin içine damarın genişlemesini sağlayan papaverin ve prostaglandin adlı ilaçların enjekte edilmesini hastalara öğretirler. Hasta cinsel birleşmeden önce bu ilaçların enjeksiyonunu bizzat kendisi sağlar. Bu iğnelerin bilinen bir yan etkisi bulunmamaktadır. İnsülin iğnelerinin kullanımına benzerlik gösteren bu iğnelerin kullanımı rahatlıkla öğrenilebilir. İğnelerin kullanımından 2-3 saat sonra peniste hala sertleşme görülüyorsa hekimler tarafından sertlik sonlandırılmaktadır. Bu durum nadir gerçekleşir.


## Penil Protez Ameliyatı (Mutluluk Çubuğu)

![Penil Protez](/assets/img/penilprotez.jpeg)

Peniste bulunan süngersi yapıdaki cisimlerde rezerv dediğimiz sertleştirici dokunun bulunmadığı durumlarda uygulanır. Başarılı sonuçlar elde edilen bir uygulamadır. İlaç tedavisine yanıt veren hastalara uygulanmaması gereken bir işlemdir. Mutluluk çubuğu denilen Penil Protez 3 parçadan oluşmaktadır; penisi sertleştiren çubukların imitasyonu olan iki adet silindir şeklindeki bölüm, rezervuar dediğimiz depo ve pompa. Skrotum adı verilen testis torbasının ucuna bir düğme yerleştirilir. Bu düğmeye basılmasıyla birlikte; erkeklik organına yerleştirilen iki adet çubuğa, iktidarsızlık sorunu için uygulanan operasyonda karın içine yerleştirilmiş olan 50-60 cc’lik depodan sıvı pompalanır. Böylece penisin sertleşmesi sağlanmaktadır. Cinsel aktivite son bulduğunda testis torbaasında bulunan düğmeye tekrar basılır ve penis iner. Penil protez uygulaması sertleşme sorunlarında kesin çözüm verir. Mutluluk çubuğunun takılması için yapılan ameliyat çok hassas ve incelik gerektiren bir operasyondur. Tecrübeli cerrahlar tarafından uygulanmalıdır. Penil protez hakkında detaylı bilgi edinmek için menü kısmından yararlanabilirsiniz.

## ESWT (Ultrasonik Şok Dalgası) Tedavisi

ESWT tedavisi son günlerde popülarite kazanmaya çalışan bir tedavi yöntemidir. Uzaktan şok dalgaları ile penise düşük dozda ultrasonik şok dalgaları verilir ve bu işlemin penis dokusunda yenilenmeye neden olduğu varsayılarak ESWT tedavisi gündeme getirilmeye çalışılmaktadır.  Ultrasonik şok dalgaları tedavisi birçok seansla uygulanmaktadır. Başarılı sonuç alınan vakalarda bile görülen iyileşme süresi en fazla 3 aydır. Placebo etkisi adı verilen psikolojik iyileşme durumuna bağlı olarak kısmi bir iyileşme yaşanır. Amerika’da bulunan FDA sağlık kurumu; sertleşme sorunlarının tedavisinde ESWT (Mikro Şok dalgası tedavisi) yöntemini kabul etmemektedir. İspat edilmiş tıpta uygulanan esas tedavi 3 basamak tedavisidir. Bunun dışındaki tedaviler alternatif tedavidir. ESWT şok dalgası tedavisinin başarısı ispatlanmış değildir. Tecrübeli bir hekim tarafından hazırlanmış doğru ilaç kombinasyonunun kullanımı hastanın penisine giden kan basıncı oldukta arttırmaktadır. Bu şekilde uygulanan tedavi hem kanıtlanmış tıbbın ürünüdür hem de daha etkilidir.


Sertleşme Problemleri hakkında detaylı bilgi için [Tıklayınız.] (https://www.onoluroloji.com/sertlesme-problemleri)
