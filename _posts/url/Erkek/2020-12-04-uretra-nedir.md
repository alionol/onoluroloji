---
# Global vars
layout: posts
title: "Üretra Nedir?"
date: 2020-03-31 12:00:00 +0300
published: true
tags: ["Erkek idrar kanalı darlığı", "İdrar kanalı darlığı", "Üretra darlığı" , "Erkek üretra darlığı", "Üretra nedir", " Üretra darlığı belirti", "Üretra darlığı teşhis", "Üretra darlığı tedavi", "Üretra darlığı ameliyatı", "Üretroplasti nedir", "Üretroplasti", "Üretroplasti ameliyatı tipleri", "Bulber üretroplasti,", "Bulbomembranöz üretroplasti", "Üretra kopması", "ön üretra darlığı" , "idrar kanalı darlığı tedavi", "Üretra darlığı nedeni" , "Üretra darlığı kapalı ameliyat" , "Üretra darlığı açık ameliyat" , "Perineal Üretroplasti" , "Penis başı darlığı" , "idrar kanalı darlığı ameliyatı" , "idrar kanalı kopması"]
category: false
category_id: false
category_title:
    tr: false
i18n-link: "uretra-nedir"
# Theme specific vars
last_modified_at: 2020-03-31 12:00:00 +0300
thumbnail:
    name: false
    webp: false
summary: "Erkek idrar yolu darlığı hakkında detaylı bilgi, Üretra nedir, Üretra darlıkları belirtileri ve Teşhisi, Üretra darlığının tedavisi, Üretra darlığı ameliyatı, Üretroplasti nedir?, Üretroplasti ameliyatı tipleri, Bulber üretroplasti, Penile üretoplasti, Bulbomembranöz üretroplasti, Üretra kopması, ön üretra daralması"
youtubeId: false
---






![Üretra nedir](/assets/img/uretranedir.jpeg)
İdrar kanalına üretra adı verilmektedir. Üretra; mesanede depolanan idrarın penis aracılığıyla dışarı atılmasını sağlar. Üretranın uzunluğu, bireyin penisinin büyüklüğüne değişkenlik göstermektedir. Fakat idrar kanalının uzunluğu ortalama 15-20 cm uzunluğundadır. Üretra, ön ve arka üretra olarak iki bölümden oluşur.

Arka üretranın boyu 4-5 cm uzunluğundadır. Arka üretra 2 kısımda incelenmektedir. İçinden prostat geçen kanala prostatik üretra adı verilir. Vücutta idrar tutmayı sağlayan, sfinkter denilen iki adet mekanizma bulunmaktadır. Birinci sfinkter mesanenin alt kısmında, prostatın ise üstünde konumlanmıştır. İstemsiz olarak çalışmakta olan bu sfinkter otomatik olarak kapanır ve idrarın tutulmasını sağlar. Membranöz üretra adlı ikinci kısım ise 1-1,5 cm boyutlarındandır ve prostatın hemen altında bulunmaktadır. Bu bölüm en sıkışık ve esnek olmayan alandır. Çevresinde ikinci sfinkter bulunmaktadır. Bu idrar tutucu mekanizma ise hastanın istemli bir şekilde idrarını tutmasını sağlar. Membranöz Üretra’nın bulunduğu alan, pelvik taban dediğimiz apış arasının derinlerindedir. Dolayısıyla bu bölgede uygulanan operasyonlar ulaşım yönünden zorlu ameliyatlardır. Penisin sertleşmesini sağlayan sinir ve damarlara yakın bir konumdadır. İdrar tutucu mekanizmaların ikisinin de arka üretrada konumlanması ve ulaşımı itibariyle arka üretra darlığı için uygulanan operasyonlarda cerrahin deneyimi çok önemlidir. Ameliyatta edinilen başarısız sonuca bağlı olarak hasta da devamlı idrar kaçırma görülebilir.

Ön üretra ise 3 bölümden oluşmaktadır. Bulber üretra adı verilen kısım üretranın en geniş alanıdır. 2-3 cm boyundadır ve Corpus Sponciozum adı verilen kalın damardan zengin olan bir süngersi tabaka tarafından sarmalanmıştır. Penil üretra ise 10-12 cm civarında, erkeklik organının altında görülen ve hissedilen kısımdır. Fossa Navikülaris dediğimiz bölüm ise, glans adı verilen penis başının içinde bulunur. 1 cm ebatlarındaki bu bölüm mea adlı idrar deliğine açılmaktadır.


İdrar Kanalı Darlığı hakkında detaylı bilgi için [Tıklayınız.](https://www.onoluroloji.com/erkek-uretra-darligi)
