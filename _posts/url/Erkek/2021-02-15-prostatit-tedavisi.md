---
# Global vars
layout: posts
title: "Prostatit (Prostat iltihabı) Tedavisi"
date: 2020-04-14 12:02:00 +0300
published: true
tags: ["prostatit" , "prostat iltihabı" , "prostatit nedir" , "prostat iltihabı nedir" , "prostatit nedeni" , "prostatit sebebi" , "prostatit tipi" , "prostatitle karışan hastalıklar" , "prostatit teşhisi" , "prostatit tedavisi" , "prostatit antibiyotik" , "ateşli bakteriyel prostatit" , "kronik bakteriyel prostatit" , "ateşsiz prostatit" , "prostat nezlesi" , "prostatit çözüm" , "kronik prostatit" , "tekrarlayan prostatit" , "geçmeyen prostatit" , "prostatit ilaç"]
category: false
category_id: false
category_title:
    tr: false
i18n-link: "prostatit-tedavisi"
# Theme specific vars
last_modified_at: 2020-04-14 12:02:00 +0300
thumbnail:
    name: false
    webp: false
summary: "Prostatitin birçok farklı tipi vardır. Doğru tip belirlendiğinde tedavi daha kolaydır. Hastaların büyük çoğunluğunda yanlış antibiyotik tedavisi hastalığı kronikleştirmektedir. Hastalığın tedavisini güçleştirir. Doğru tedavi için tecrübeli bir hekimin tedavi planlamasını yapması gereklidir."
youtubeId: false
---
{% include youtubePlayer.html id=page.youtubeId %}




## Prostatitte Antibiyotik

Antibiyotik tedavisine ihtiyaç duyan Kronik ve Akut Prostatitler, hastaların yalnızca yüzde 5’ini oluşturmaktadır. Ancak prostatit tedavisinde hastaların yüzde 90’ına gerek olmadığı halde antibiyotik tedavisi uygulanmaktadır. Böyle durumlarda kullanılan antibiyotikler hastalığı iyileştirmez ve vücutta bulunan faydalı mikropları yok eder. Hastalığın tedavisi ise daha zor bir hal alır.

## Ateşli Bakteriyel Prostatit

Ateşli bakteriyel tipte ki prostatit, hastanın üretra dediğimiz idrar kanalında iltihap oluşturup prostat bezinin içinde bulunan kanallara girerek meydana gelir.  Ateşli bakteriyel prostatite neden olan en büyük faktör cinsel yolla bulaşan hastalıklardır. İleri yaşlarda görülen ateşli bakteriyel prostatit; hastaya sıklıkla uygulanan sonda işleminden kaynaklanmaktadır.

Diyabet hastalığı, nikotin kullanımı, fazla alkol tüketimi ve sıklıkla antibiyotik kullanımı da hastanın vücudunda bağışıklık sisteminin hasar görmesine neden olarak ateşli bakteriyel prostatite sebep olabilir.

Ateşli bakteriyel prostatitin semptomları; yüksek ateş, kas ağrıları, işeme de görülen bozukluklar, idrar yolu akıntısı, apış arasında ve bel bölgesinde ağrı hissedilmesidir.

Deneyimli ürologlar tarafından planlanan antibiyotik tedavisiyle hastanın şikayetleri giderilir ve hastalık iyileştirilir.

## Kronik Bakteriyel Prostatit (Ateşsiz)

Kronik bakteriyel tipte ki prostatit problemi hastada ateş yükselmesi gibi bir belirti vermez. Ateşli tipte ki prostatite kıyasla kronik bakteriyel prostatitin görülme oranı daha fazladır. Bu hastalıkta bakteriler hastanın prostat bezinin içinde konumlanan kanalların içine yerleşim yaparlar.

Gerekli durumlarda belli bir süre için antibiyotik tedavisi yapılır. Ancak prostatitin bu tipinde kullanılan her antibiyotik hastanın prostat bezinin içine ulaşıp etki sağlayamayabilir. Bu nedenle kullanılacak antibiyotiğin seçimi ve kullanım zamanının planlaması çok önemlidir. Hastalığın seyri baz alınarak hastaya bazı ağrı kesiciler kullanılması, sıcak uygulaması,  mesane ve apış arasında bulunan kasların gevşemesine yardımcı olacak bir takım ilaçların kullanılması tavsiye edilir.

Hastalığın iyileşme süresinin hızlanması için alkol, gazlı içecek ve acılı baharatlı yiyeceklerin tüketiminin durdurulması gerekmektedir.

Kronik prostatitin tedavi edilmemesi durumunda zaman içinde hastanın mesane çıkışı daralır ve işeme bozuklukları meydana gelir.

## Virüs Sebepli Prostatit (Prostat Nezlesi)

Virüse bağlı olarak meydana gelen prostatit tipidir. Cinsel temas sonucunda bulaşan hastalıklara bağlı olarak ortaya çıkması muhtemeldir. Detaylı bir inceleme ile hastalığa neden olan faktör belirlenmelidir. Prostatitin bu tipinde antibiyotik tedavisine ihtiyaç duyulmaz. Fazla miktarda antibiyotik kullanımı hastalığın seyrinin artmasına neden olur. Prostatite neden olan faktör belirlenir ve elde edilen sonuç doğrultusunda tedavi planlaması yapılır.

## Prostatit ile Karışan Hastalıklar

Üretra darlığı, prostat büyümesi, Pudendal Sinir Sıkışması dediğimiz apış arasında meydana gelen sinir sıkışmaları, Kronik Pelvik Pain Syndrome (CPPS) ve mesane çıkışı darlığı hastalıkları prostatit ile benzer semptomları gösterdiğinden hastalıklar karıştırılabilir. Yanlış anlaşılmaların önüne geçilmesi için hastanın deneyimli bir ürolog tarafından muayene edilmesi ve doğru tanının konması gerekmektedir. Merkezimize başvuran hastaların büyük bir çoğunluğu öncesinde yanlış teşhis konulmuş hastalardır. Amerikada bir sene içinde 2 milyondan daha fazla insan prostatit şikayetiyle doktorlara başvurmaktadır. Ancak bu 2 milyon insanın yalnızca yüzde 10’u gerçek iltihabi prostatit hastalarını oluşturmaktadır. Prostatite neden olan faktörün incelenmesi ve belirlenmesi oldukça mühimdir.

Üretra darlığı ve mesane boynu darlığı hastalıkları prostatit oluşumuna neden olabilir. Böyle durumlarda üretra ya da mesanede ki darlıklar iyileştirilmeden prostatit tedavi edilemez. Bu nedenle hastaya hemen uygulanan antibiyotik tedavileri doğru değildir. Bu tip önlemler yalnızca hastalığın derecesinin yükselmesine neden olur.

Pudendal Sinir Sıkışması dediğimiz rahatsızlık hastanın apış arasında meydana gelir. Sinirin bir kanaldan geçerken sıkışmasına bağlı olarak hasta da şiddetli ağrı hissi görülür. Bilhassa sürekli ve uzun saatlerce oturma pozisyonunda kalan bireylerde, bisiklet ya da motosiklet kullanlarda, öncesinde perineden operasyon geçiren hastalarda görülmektedir. Pudendal Sinir Sıkışması da prostatit ile benzer semptomlara sahip olduğundan iki hastalık birbiriyle karışabilmektedir. Pudendal Sinir Sıkışması hastalarında sinir sıkışmasının yaşandığı bölge belirlenir ve cerrahi müdahaleyle sıkışma giderilir.



Prostatit hakkında detaylı bilgi için [Tıklayınız.] (https://www.onoluroloji.com/prostatit)
